تهران به عنوان پایتخت ایران و تمرکز مراکز سیاسی و اقتصادی و ... ،موقعیت حساسی دارد ، از طرفی قرار گرفتن تهران بر‌ روی گسل زلزله‌خیز کشور و وقوع حتمی زلزله، حساسیت تهران را دو چندان کرده است. عواملی همچون فرسوده بودن بافت شهر تهران و مقاوم نبودن ساختمان‌ها در برابر زلزله، تراکم جمعیت، بزرگ شدن شهر تهران، افزایش شهر نشینی، ساخت و ساز در محدوده گسل‌ها و ساخت‌وساز‌های غیر اصولی، کمبود تجهیزات و شرایط امداد رسانی، ناتوانی برخی از واحدها برای انجام خدمات به هنگام بروز زلزله همچون پزشکی  قانونی،خیابان‌های باریک و برج‌های بلند، برخی از اقدامات غیر اصولی همچون احداث دریاچه مصنوعی چیتگر و نامناسب بودن شبکه توزیع گاز، سبب شده تا پایتخت در برابر زلزله احتمالی آسیب‌پذیر شود.
مقاوم سازی محل سکونت، آموزش مردم برای مقابله با بحران، ایجاد اسکان‌های اظطراری در پارک‌ها، برنامه‌ریزی درست و هماهنگی سازمان‌های ذی ربط، برپایی بیمارستان‌های صحرایی، سبک‌سازی پایتخت، نوسازی بافت‌های فرسوده اعم از مجتمع‌های مسکونی و بیمارستان‌ها و پل‌ها، از جمله راهکارهای ارائه شده برای مقابله با زلزله است. که برخی از آن‌ها عملی شده است از جمله:
تصویب طرح کاهش خطرپذیری به هنگام وقوع زلزله، اختصاص اعتبارات ویژه برای مقاوم‌سازی سازه‌ها از جمله ساختمان‌های مسکونی، تجاری، مراکز درمانی و پل‌ها، ساخت بیمارستان‌های ضد زلزله، برنامه‌ریزی برای مقاوم سازی بافت‌های فرسوده و سبک سازی پایتخت، برگزاری رزمایش تخصصی برای مقابله با زلزله، گسترش مناطق و پایگاه‌های امدادی و اقماری امدادی بحران، شناسایی نقاط امن و حریم گسل‌ها و آماده‌سازی نقشه‌ مناطق امن پایتخت، آموزش‌ دوره‌های امدادی در تمام مقاطع و سنین و تشکیل گروه‌های امداد و نجات در مجتمع‌های مسکونی و تجاری، جلوگیری از بلندمرتبه سازی بر روی گسل‌ها، استقرار کانکس‌های امدادی و تجهیز پارک‌ها برای اسکان اضطراری، راه‌اندازی ستاد پدافند غیر عامل، ایجاد سالن‌های اقلام مورد نیاز به منظور پشتیبانی از مدیریت بحران، احداث پارک موزه‌های زلزله و تهیه سناریوهایی برای مقابله با بحران. 

