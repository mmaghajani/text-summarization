جمعیت کنونی جهان 7 میلیارد است و پیش بینی می‌شود تا سال 2050 این رقم به 9.3 میلیارد هم برسد این روند رو به رشد از یک طرف به دلیل موفقیت بشر در تسلط بر جهان خوشحال کننده، اما از طرف دیگر پیامدهای سوء این افزایش جمعیت نگران‌کننده است از جمله چالش‌های پیش‌روی جهان به دنبال افزایش جمعیت در آینده می‌توان به موارد زیر اشاره کرد: 1. کمبود منابع و ذخایر طبیعی کره‌ی زمین، 2. فشار بر مسائل زیست محیطی ازجمله افزایش گازهای گلخانه‌ایی و میانگین دمای کره‌ی زمین که سبب تشدید نزولات جوی یا خشکی برخی از مناطق می‌شود که همین امر باعث غیر قابل سکونت شدن این مناطق می‌شود، 3. پیامد‌های سوء تامین غذا و امنیت غذایی، 4.بروز چالش‌های زیرساختی، تامین شغل، خانه، انرژی، 5. افزایش مهاجرت و گسترش شهر نشینی و حاشیه نشینی، 6. مشکلات ارائه خدمات بهداشتی و آموزشی ، 7. تغییر توازن جهان و افزایش فقر و شکاف میان کشورهای فقیر و غنی.
با این که در سال‌های اخیر جهان با کاهش باروری رو‌به رو شده است اما نرخ افزایش جمعیت در همه‌ی نقاط جهان مشابه نیست به طوری که در ژاپن و سراسر اروپا نرخ باروری بسیار پایین، در آسیا، آمریکا لاتین، آفریقا بسیار بالا و در آمریکا هم نقطه‌ی میانه را دارد. 
پیش بینی شده بیش‌ترین افزایش جمعیت (97%) مربوط به آفریقا و آسیا است با این حال کشورهای هند، چین، نیجریه، آمریکا، اندونزی بیش‌ترین افزایش جمعیت را دارند.    