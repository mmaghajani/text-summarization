طرح حذف 3 یا 4 صفر از پول ملی، طرحی که از سوی مقامات دولتی بیان شد، مخالفان و موافقان زیادی داشت. موافقان مزایای زیادی را برای این طرح بر شمردند از جمله: تحول اقتصادی کشور، افزایش ارزش اسمی پول و بدست آوردن اعتبار بین المللی و بازیابی هویت داخلی، مهار تورم و کنترل بازار پول، کاهش هزینه‌ها و صرف‌جویی در وقت و تسریع در فعالیت‌های اقتصادی، تسهیل  معاملات تجاری و انجام عملیات حسابرسی، کاهش ناامنی هنگام انتقال پول که همین امر سبب حمل و نقل آسان‌تر می‌شود، علاوه بر این حذف صفر سبب کارایی بیش‌تر می‌شود و از طرفی موافقان این طرح معتقدند این طرح در سایر کشورها اجرا شده است و موفقیت‌آمیز بوده است.
در مقابل مخالفان نیز ایراداتی را به این طرح وارد کردند آن‌ها معتقدند در حال حاضر(حذف یارانه‌ها و تحریم اقتصادی) اجرای این طرح صلاح نیست و باید در نبود تورم این طرح اجرا شود، علاوه بر آن  کارشناسی نبودن این طرح و نبود زیرساخت‌های لازم برای اجرای آن ، کاهش ارزش پول، کاهش قدرت خرید و فشار مالی و روانی بر قشر حقوق بگیر و مردم عادی به دلیل کاهش درامدها، متضرر شدن سرمایه‌داران، بار مالی زیاد اصلاح قیمت‌ها و نیز جمع آوری اسکناس‌های قدیمی و ورود اسکناس‌های جدید، موجب بی اعتمادی نسبت به اقتصاد می‌شود و یا در صورت شکست در این طرح موجب تخریب وجه‌ی ایران در بین الملل می‌شود. به همین سبب کمیسیون مربوطه نیز با این طرح مخالفت کرده و زمان آن را مناسب ندانسته اند.        