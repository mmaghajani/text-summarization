با توجه به شرایط موجود در تهران، احتمال وقوع زلزله در این شهر حتمی است و مواردی مانند بزرگ شدن شهر، گسترش حاشیه نشینی، ساخت و ساز بر روی گسله ها و افزایش بیش ازحد جمعیت در آن می تواند این شهر را آسیب پذیرتر کند که متأسفانه در حال حاضر ساختمان هایی در محدوده استقرار گسل ها در حال اوج گرفتن است.
یکی از بهترین راه ها برای کاهش آسیب زلزله، بازسازی بافت های فرسوده است. از طرفی دیگر اگر دریافت شناسنامه فنی و ملکی ساختمان الزامی شود باعث نظارت بیشتر بر کیفیت و استاندارد های ساخت و ساز ها می شود که البته این کار نیز موجب تسریع در امدادرسانی به هنگام زلزله می شود. 
دولت در نظر دارد بر اساس کیفیت ساختمان ها گواهی صادر کند. همچنین قرار است نقشه امن مناطق اسكان اضطراري به مردم تهران داده شود.
سازمان مدیریت بحران شهر تهران اقداماتی را در دستور کار خود قرار داده است، ازجمله: سازماندهی، آموزش و تجهیز 3تیم 30 نفره در 374 محله شهر تهران، ساخت 102 سوله یا پایگاه پشتیبانی از مدیریت بحران، ساخت 4 پایگاه برای استان‌های معین و 78 پایگاه چندمنظوره. با توجه به این موضوع تهران فقط 6 محله برای تخلیه امن هنگام زلزله آماده سازی کرده است.
با توجه به نبود امکانات در پزشکی قانونی و نبود تجهیزات و شرایط امداد رسانی و همچنین وجود بافت های فرسوده، در هنگام وقوع زلزله برای مردم مشکلات زیادی به وجود می آید.
با این حال خبر ساخت 9 بیمارستان جدید و مقاوم در برابر زلزله داده شده است.
از دیگر اقداماتی که می تواند از دغدغه های امدادی هنگام وقوع زلزله باشد انتقال كاركنان دولت از تهران، سبك‌سازي پايتخت، ايجاد پايتخت اداري می باشد.
همچنین تعدادی از پل های سواره روی شهر نیاز به مقاوم سازی دارند.
در صورت وقوع زلزله برای اینکه گاز باعث خسارات نشود اقداماتی در نظر گرفته شده است به این صورت که گاز به صورت خودکار در ورودی خطوط اصلی قطع می شود.  
