پزشك خانواده فردي است كه حداقل داراي مدرك دكتراي حرفه پزشكي و مجوز معتبر كار پزشكي و همچنین توانایی همه جانبه باشد.
در نخستین سطح خدمات وظیفه ی این فرد  ارائه خدمات پزشکی است که مهمترین وظیفه ی اوست. از دیگر وظایف این فرد، تامين جامعيت و تداوم خدمات، ‌مديريت سلامت و هماهنگي با ساير سطوح نیز می باشد.
مزایای طرح پزشک خانواده با توجه به گفته ی وزیر بهداشت، درمان و آموزش پزشکی، جلوگیری از سردرگمی بیماران برای مراجعه به پزشکان متعدد، می باشد. 
با توجه به این طرح، پزشک در صورت شکاک بودن به تشخیص بیماری فرد، می تواند برای تشخیص نهایی بیماری بیمار، وی را به سطوح بالاتر ارجاع دهد. خدمات این طرح رایگان است.
از طرفی با اجرای این طرح، معضل زیرمیزی توسط برخی پزشکان حل می شود.
از دیگر مزایای این طرح، افزایش دسترسی به خدمات بهداشتی و درمانی، کاهش پرداخت ها از جیب مردم، ارتقای سطح سلامت مردم و رضایتمندی از خدمات می باشد.
حق‌الزحمه پزشک خانواده به صورت سرانه پرداخت می‌شود. محل استقرار پزشک باید حداکثر یک و نیم کیلومتر از محل سکونت افراد تحت پوشش فاصله داشته باشد.
وقت گیر بودن این نوع درمان برای بیماران از اشکالات این طرح است. از طرفی دیگر برای اجرای این طرح تعجیل می کنند که این مورد یک ایراد است. همچنین در این طرح، متخصصان داخلی و اطفال در کنار پزشک عمومی و با یک تعرفه یکسان قرار گرفته اند و از موضوع دندانپزشکی صحبتی به میان نیامده است.
ولی در کل پزشک خانواده سبب اصلاح فرهنگ مصرف دارو در کشور می‌شود.
