امام موسی صدر در 3 شهریور 1357 طی سفرهایی که به کشورهای عربی داشت،بنابر دعوت قذافی رهبر لیبی وارد این کشورشد و مدتی پس از ورود به همراه دو تن از همراهانش ربوده شد.
دولت لیبی اتهامات وارده مبنی بر ربودن امام موسی صدر را رد کرده و سفرایشان به ایتالیا را مطرح کرده اما کشور ایتالیا نیز این مسئله را به کلی تکذیب کرده است؛آنچه روشن است ربوده شدن ایشان به دست حکومت لیبی وبه دلایل سیاسی بوده و بنا به اعتقاد پسر امام موسی صدر وشواهد ایشان در اسارت درکشور لیبی به سر می برند وهنوز در قید حیات هستند وهرگز خاک لیبی را ترک نکرده اند.
تا کنون تمامی اخبار و بیانیه های صادره مبنی بر به شهادت رسیدن امام صدر به عناوین مختلف تکذیب شده است.ازجمله می توان به ادعایی در زمینه کشف بقایای جسد ایشان در گورستانی درلیبی اشاره کرد که با آزمایش های صورت گرفته این ادعا تکذیب شد.
همچنین بر ادعا های برخی ازمخالفان قذافی مبنی بر به شهادت رسیدن امام صدر با توجه به دلخوری و بریدن آنها از حکومت، نمی توان استناد کرد و تاکنون مدرک مستدلی مبنی بر به شهادت رسیدن یا جسد ایشان ارائه نشده است.
گزارشهایی از مشاهده ایشان در زندانی در جنوب شرق لیبی و گمانه زنی هایی در مورد انتقال ایشان به زندانی در غرب لیبی به استناد برخی منابع، احتمالات مبنی بر زنده بودن ایشان را قوت می بخشد.
البته برخی از همراهان قذافی با سقوط رژیم وی دست به اعتراف هایی زدند که ازجمله آنها می توان به وقوع درگیری لفظی میان امام موسی صدر و قذافی در دیدارشان و به گفته یکی از نزدیکان قذافی اشاره کرد که پس از این دیدار قذافی امام صدر را به شهادت رسانده؛ اما آنچه واضح و روشن است، نبود هیچ مدرکی برای اثبات شهادت ایشان می باشد.