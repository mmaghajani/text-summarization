دادگاهی درایتالیا نخست وزیر این کشور را به  سوء استفاده از قدرت برای آزادی یک دختر مراکشی و ارتباط نامشروع با وی متهم کرد.
این درحالی است که بارها انگشت اتهامات به سوی نخست وزیر ایتالیا و به دلیل داشتن روابط نامشروع خصوصا با دختران زیر سن قانونی،بوده است.
برلوسکونی باارئه پیشنهاداتی مبنی بر اصلاح وتغییرنظام قضایی که با ادعای او دراین طرح مراحل قضایی منصفانه و سریع تر میشوند,تنها قصد دارد خود رااز اتهاماتی ازجمله فساد اخلاقی و مالی رها کند واز بازخواست قضایی فرار کند.
نخست وزیر ایتالیا درحالی آمادگی خود را مبنی برحضورش درانتخابات پارلمانی اعلام کرد،که رسوایی ها ودادگاه های فساد و وعده های عملی نشده او باعث بی آبرویش در سطح داخلی شده است.
همچنین برلوسکونی برای حمایت در پرداخت رشوه به یک سناتور ایتالیایی در پارلمان برای حفظ اکثریت سنا به نفع برلوسکونی، مورد اتهام دادگاه این کشور قرار دارد.
برلوسکونی که به خاطر پرونده های متعدد قضایی در مورد اتهامات تقلب،فساد مالی و اخلاقی تحت فشار است  با حضور درپارلمان وپاسخ به سوالات نمایندگان درباره اوضاع اقتصادی کشور و مسائل شخصی باردیگر از پارلمان این کشور رای اعتماد گرفت؛
درصورت شکست ائتلاف راست میانه به رهبری او، برلوسکونی باید از مقام نخست وزیری استعفا می داد.
اما این موضوع چندی دوام نیاورد وبرلوسکونی با توجه به فشارهایی که از سمت دادگاه های فساد وبحران مالی متحمل شده است، با توافق رئیس جمهورایتالیا ازقدرت کناره گیری کرد.
برلوسکونی درپی استعفای فرانکو فینی رئیس سابق پارلمان این کشور واز دست دادن اکثریت درپارلمان مورد انتقاد شدید جمعی ازنمایندگان مجلس قرارگرفته بود.