با برگزاری مراسمی ویژه مشعل این دوره از بازی های المپیک با حضور صدها خبرنگار و شخصیت ورزشی در تپه باستانی «المپیا» در یونان روشن شد و قرار است مشعل المپیک از اینجا روانه لندن شده و 70 روز دیگر آغازگر بازی های 2012 در این شهر باشد.
مشعل المپيك لندن كه شامگاه گذشته به خاك انگلستان رسيده بود از امروز سفر70 روزه اش را در اين كشور آغاز كرد. اين مشعل توسط 8000 نفر سراسر خاك بريتانيا و سپس ايرلند را در مي نوردد.
مدال بازي هاي المپيك لندن به دليل اندازه و وزني كه دارند، بسيار بزرگتر از مدال بازي هاي دوره هاي قبل طراحي شده اند و سنگين ترين مدال در طول برگزاري المپيك تا كنون به شمار مي روند.
به گزارش جهان ، برگزاركنندگان بازي‌هاي المپيك ‪ ۲۰۱۲‬لندن پيش بيني كرده‌اند كه در زمان برگزاري بازي‌ها از ورزشكاران پنج هزار تست دوپينگ به صورت معمولي و خوني گرفته خواهد شد.
دادگاه بین المللی داوری ورزش، احکام کمیته بین المللی المپیک دایر بر ممنوعیت شرکت ده ها ورزشکار در مسابقات المپیک 2012 لندن را لغو کرد زيرا يكي از مواد آيين نامه المپيك را غيرقابل اجرا دانست.به این ترتيب ورزشکاراني كه به خاطر دوپینگ از شرکت در مسابقات محروم شده بودند، مي توانند در المپيك 2012 لندن شركت كنند.
مايكل فلپس، نابغه شناي آمريكا و پرافتخارترين ورزشكار تاريخ المپيك در فينال 100 متر پروانه مسابقات شناي المپيك 2012 لندن هم با ثبت زمان 51 ثانيه و 21 صدم ثانيه صاحب مدال طلا شد تا در تاريخ رقابت‌هاي المپيك دست نيافتني‌تر شود.
فلپس با قهرماني در 100 متر پروانه، تعداد مدال‌هاي خود در المپيك 2012 لندن را به 3 طلا و 2 نقره رساند. در مجموع سه دوره حضور در المپيك هم تعداد مدال‌هاي فلپس به عدد دست نيافتني 21 رسيد.
دردسته 94 كيلوگرم وزنه برداري ايليا ايلين توانست رکورد مجموع المپیک و جهان که به ترتیب در اختیار خودش و کاخیاشویلی یونانی بود را پس از 4 و 13 سال به میزان 12 کیلو و 6 کیلوگرم جابجا و به نام خود كند وقهرمان شود.
در این دسته وزنه برداران روسیه و مولداوی به ترتیب دوم و سوم شدند و یک وزنه بردار روس دیگر پیش از محمدپور ازايران در رده چهارم المپیک ایستاد.
در دو 100 متر اوسن بولت جامائیکایی و رکورددار دوی 100 متر جهان با ثبت زمان 9 ثانیه و 63 صدم ثانیه به عنوان قهرمانی رسید و یوهان بلیک از جامائیکا و جاستین گاتلین از آمریکا دوم و سوم شدند.
راجر فدرر فكر نمي‌كرد براي رسيدن به فينال تنيس المپيك 2012 لندن مجبور باشد ركورد طولاني‌ترين بازي تاريخ تنيس در ادوار مختلف المپيك را بشكند. مرد شماره يك تنيس جهان در ديدار نيمه‌نهايي به مصاف خوان مارتين دل‌پوتروي آرژانتيني رفت و اين حريف را پس از چهارساعت و 43 دقيقه از پيش رو برداشت.
ماراتن هفت روزه رقابت‌هاي جودوي بازي‌هاي المپيك 2012 لندن با قهرماني روسيه در سالن اكسل شهر لندن به پايان رسيد.
يك شناگر پانزده ساله آمريكايي مدال طلاي المپيك لندن را به دست آورد.
یکی از مشعل‌های المپیک 2012 لندن همراه با یونیفورم حمل‌کننده آن، در حراجی اینترنتی eBay به مبلغ 40 هزار دلار به فروش رسید.
برخی از کارشناسان اعلام کردند در روزهایی که اکثر گردشگران و علاقه‌مندان به بازی‌های المپیک در حال تماشای بازی‌ها هستند، به حراج گذاشتن یادبودهای مربوط به این بازی‌ها اشتباه بود و این اقدام باید پس از اتمام مسابقات صورت می‌گرفت.
به گزارش خبرگزاری فارس، در حالی که تنها ساعاتی تا پایان رقابت‌های المپیک 2012 لندن بیشتر باقی نمانده است، کاروان ورزش آمریکا قهرمانی خود در این رقابت‌ها را قطعی کرد 
کاروان ورزش ایران که با 53 ورزشکار در این دوره از بازیهای شرکت کرده بود با کسب 12 مدال طلا، نقره و برنز به عنوان هفدهمی در این مسابقات دست پیدا کرد. این بهترین نتیجه ایران در تمام ادوار گذشته بازیهای المپیک بوده است.
مراسم اختتامیه سی‌امین دوره بازیهای المپیک در شرایطی بامداد امروز دوشنبه در ورزشگاه المپیک پارک لندن برگزار شد که در حضور بازیکن اسطوره‌ای فوتبال برزیل، پرچم المپیک تحویل شهردار ریودوژانیرو شد و مشعل المپیک لندن خاموش شد.

