دبير كل سازمان ملل متحد به مناسبت 11 جولاي روز جهاني جمعيت گفت: پيش بيني مي شود با تولد هفت ميلياردمين انسان در سال جاري ميلادي، جمعيت جهان به هفت ميليارد نفر برسد.
سازمان ملل جمعیت جهان تا سال ۲۰۵۰ به بیش از ۹ میلیارد نفر افزایش پیدا خواهد کرد.
هر انسانی از حق زندگی ‌‌با منزلت برخوردار است.
ارنست اولریش فون وایتس‌زکر،معتقد است که این امر با شیوه‌ی زندگی تیپیک آمریکایی یا اروپایی قابل تحقق نیست و بدین منظور ما نیازمند سه کره‌ی زمین هستیم.
برخی کارشناسان سازمان ملل مانند ین تسیگلرمعتقدند که اساسا کره‌ی زمین با جمعیتی بالغ بر ۱۲ میلیارد تن نیز مشکلی نخواهد داشت و می‌تواند خوراک این جمعیت را تامین کند. به شرطی که مواد خوراکی به گونه‌ای دیگر تقسیم شوند و مناطق روستایی و کشاورزان کم‌زمین در کشورهای نیمکره‌ی جنوبی مورد پشتیبانی قرار گیرند.
کشورهای صنعتی و نیز کشورهای رشدیابنده با جمعیت زیاد هستند که بیشترین منابع و ذخایر زمین، اعم از آب، زمین، انرژی فسیلی و فلزهای کمیاب برای فن‌آوری دیجیتالی را مصرف می‌کنند.
وایتس‌زکرخواهان آن است که برای رشد، از طبیعت کمتر هزینه شود. معنای این سخن آن است که از هر مترمربع زمین، از هر کیلووات برق، از هر متر مکعب آب، سه برابر، پنج برابر و حتا ده برابر رفاه بیرون کشیده شود.
زیاد شدن شکاف میان کشورهای ثروتمند و فقیر در دسترسی به منابع غذا، آب، مسکن و اشتغال از جمله چالش های افزایش جمعیت جهان است.
تامين غذا براي اين همه انسان كار بسيار دشواري است و در اين ميان مصرف گوشت قرمز يكي از اصلي‌ترين راه‌ها براي تامين اين نياز است، اما بايد توجه داشت كه براي تامين هر كيلوگرم گوشت قرمز گوسفند يا گوساله بايد 16 كيلوگرم غذا به آنها داده شود. گذشته از اين نكته اين حيوانات حجم قابل توجهي از گاز متان را توليد و روانه جو زمين مي‌كنند كه اثرات سوئي بر پايداري اتمسفر زمين مي‌گذارد.
براساس گزارش‌ها و آمار سازمان ملل متحد، هم‌اکنون يک ميليارد نفر از جمعيت جهان در فقر مطلق به سر مي‌برند.و حدود 4 ميليارد نفر ديگر در فقر نسبي به سر مي‌برند.
افزايش جمعيت، به دليل عدم اجراي برنامه‌هاي تنظيم خانواده و آمار بالاي تولد در کشورهايي فقير آفريقايي و کشورهاي جنوب آسيا، به سختي قابل کنترل است.
تحقيقات نشان می دهد که اگر هر زنی تنها دو بچه داشته باشد، جمعيت جهان در وضعيت فعلی خود ثابت خواهد ماند.
راینر کلینگ‌هولز،اعلام کرد، کشورهایی چون کره جنوبی و هنگ کنگ می‌توانند الگوی مناسبی برای کشورهای جنوب آفریقا باشند.
او گفته است سرمایه‌گذاری هدفمند در آموزش و پرورش و دادن حق مساوی به دختران و پسران، به کاهش میزان افزایش جمعیت در کره و نهایتا جهش اقتصادی این کشور انجامیده است.
براساس پيش‌بيني حد مياني سازمان ملل متحد، جمعيت جهان در آخر اين قرن (قرن ۲۱ ميلادي) به بيش از ده ميليارد نفر خواهد رسيد.
به همين دليل هم بايد در برنامه‌هاي تنظيم خانواده سرمايه‌گذاري كرد، بايد نقش زنان را تقويت كرد، بهداشت كودكان و زنان را افزايش داد و امكانات بيشتري فراهم كرد تا كشورهاي فقيرتر در آموزش و پرورش سرمايه‌گذاري كنند. 
