<?xml version="1.0" encoding="utf-8" ?>
<DOC>
<DOCNO>947</DOCNO>
<DATE-TIME>1389/03/31</DATE-TIME>
<CATEGORY>اجتماعی</CATEGORY>
<TITLE>بريتيش پتروليوم با اصلاح آمار قبلي خود:
روزانه 100 هزار بشكه نفت به خليج مكزيك نشت مي‌كند</TITLE>
<SUMMARY>خبرگزاري فارس : در حالي كه امريكا بريتيش پتروليوم را به دروغگويي در مورد ميزان نشت نفت در خليج مكزيك متهم كرده بود اين شركت اذعان كرد حجم نفت نشتي مي‌تواند حدود 100 هزار بشكه در روز باشد.</SUMMARY>
<NARRATIVE></NARRATIVE>
<TEXT>
به گزارش خبرگزاري فارس به نقل از رويترز ، اين رقم به مراتب بيشتر از برآوردهاي قبلي دولت آمريكا مبني بر نشت روزانه 60 هزار بشكه نفت به خليج مكزيك است . بحران نشت نفت در خليج مكزيك وارد روز شصت و سوم خود شده است . اين بحران بزرگترين فاجعه زيست محيطي آمريكا به شمار مي رود . انفجار سكوي نفتي متعلق به بي پي در 20 آوريل منجر به مرگ 11 كارگر اين سكو شد و تاثيرات منفي شديدي بر اكو سيستم منطقه و صنعت ماهي گيري و توريسم ايالتهاي مجاور داشته است . بر اساس قوانين آمريكا كليه هزينه هاي مربوط به مهار و كنترل نشت نفت بر عهده شركت بي پي است . اين شركت تا كنون 2 ميليارد دلار براي اجراي اين عمليات هزينه كرده است . منابع آگاه نيز از اختصاص منابع مالي 50 ميليارد دلاري بي پي براي مقابله با اين بحران خبر مي دهند . بحران نشت نفت در خليج مكزيك نه تنها جايگاه و ادامه حيات شركت بي پي را به خطر انداخته است بلكه چالشهاي سياسي زيادي را براي دولت باراك اوباما ايجاد كرده است . اوباما در نطق هفته گذشته خود اين بحران را با حوادث تروريستي 11 سپتامبر مقايسه كرده است . شركت بي پي در دو ماه گذشته اطلاعات و آمار نادرستي را در مورد ميزان نشت نفت به خليج مكزيك ارائه كرده است . انتهاي پيام / </TEXT>
</DOC>