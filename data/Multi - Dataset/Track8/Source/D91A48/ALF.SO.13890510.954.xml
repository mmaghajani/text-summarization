<?xml version="1.0" encoding="utf-8" ?>
<DOC>
<DOCNO>954</DOCNO>
<DATE-TIME>1389/05/10</DATE-TIME>
<CATEGORY>اجتماعی</CATEGORY>
<TITLE>بي‌پي پمپ‌بنزين‌هاي خود را مي‌فروشد</TITLE>
<SUMMARY></SUMMARY>
<NARRATIVE></NARRATIVE>
<TEXT>
يك مقام آگاه و نزديك به شركت نفتي بحران‌زده بريتيش پترليوم اعلام كرد: اين شركت قصد دارد كليه جايگاههاي پمپ بنزين خود در آلمان را به فروش رساند.

به گزارش فارس به نقل از بلومبرگ، ارزش كليه جايگاههاي سوخت رساني بي پي در كشور آلمان بيش از 2 ميليارد يورو معادل 6/2 ميليارد دلار برآورد شده است . شركت بي پي هفته گذشته اعلام كرد قصد دارد بيش از 30 ميليارد دلار از دارايي هاي خود در بخش بالا دستي صنايع نفت و گاز را طي 18 ماه آينده به فروش رساند تا هزينه هاي مربوط به نشت نفت در خليج مكزيك را تامين كند .
بر اساس اين گزارش شركتهاي توتال فرانسه روسن نفت روسيه و آوياي آلمان خواستار خريداري جايگاههاي سوخت رساني بي پي در آلمان هستند . شركت روس نفت همچنين تمايل خود را براي خريداري دو پالايشگاه بي پي در آلمان اعلام كرده است . شركت بي پي بيش از 2400 جايگاه پمپ بنزين در آلمان در اختيار دارد . بي پي در سال 2002 طي قراردادي اين جايگاههاي سوخت رساني را از شركت ئي اون آلمان خريداري كرده بود. </TEXT>
</DOC>