<?xml version="1.0" encoding="utf-8" ?>
<DOC>
<DOCNO>945</DOCNO>
<DATE-TIME>1389/03/20</DATE-TIME>
<CATEGORY>اجتماعی</CATEGORY>
<TITLE>فرمانده گارد ساحلي آمريكا:
نشت نفت در خليج مكزيك تا پاييز ادامه خواهد داشت</TITLE>
<SUMMARY>خبرگزاري فارس: فرمانده گارد ساحلي آمريكا، با اشاره به نشت نفت شركت "بريتيش‌پتروليوم" در خليج مكزيك، ميزان نفت سرازير شده به دريا را تا كنون 23 ميليون تا 49 ميليون بشكه اعلام كرد. </SUMMARY>
<NARRATIVE></NARRATIVE>
<TEXT>
به گزارش خبرگزاري فارس، "تاد آلن"، فرمانده گارد ساحلي آمريكا، در گفت‌وگو با شبكه خبري "سي‌بي‌اس" (CBS) گفت: "نشت نفت زماني پايان مي‌يابد كه ما بتوانيم چاه نفتي را مسدود كنيم و با پمپ كردن گل به درون آن بر فشار نفت غالب آييم و سپس بر روي آن يك درپوش سيماني قرار دهيم. تا زماني كه اين كارها را انجام نداده‌ايم نشت نفت ادامه خواهد داشت. اما حتي بعد از اين نيز نفت به مدت چندين ماه در دريا وجود خواهد داشت.هم‌اكنون همه ما تحت محاصره نفت قرا گرفته‌ايم و بايد هرچه زود تر در تمام بخش‌ها اين نفت را جمع‌آوري كنيم." به گزارش شبكه خبري "سي‌بي‌اس‌" آمريكا در طي اين هفت هفته اخير حدود 23 ميليون تا 49 ميليون گالن نفت به خليج مكزيك سرازير شده كه عواقب جبران‌ناپذيري براي محيط زيست منطقه در پي خواهد داشت. انتهاي پيام/ </TEXT>
</DOC>