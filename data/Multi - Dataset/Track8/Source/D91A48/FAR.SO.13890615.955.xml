<?xml version="1.0" encoding="utf-8" ?>
<DOC>
<DOCNO>955</DOCNO>
<DATE-TIME>1389/06/15</DATE-TIME>
<CATEGORY>اجتماعی</CATEGORY>
<TITLE>هزينه 8 ميليارد دلاري بريتيش پتروليوم در فاجعه خليج مكزيك</TITLE>
<SUMMARY>خبرگزاري فارس: شركت نفتي بريتيش پتروليوم در تازه ترين گزارش خود اعلام كرد ميزان هزينه هاي اين شركت براي مهار نشت نفت در خليج مكزيك به بيش از 8 ميليارد دلار رسيده است . </SUMMARY>
<NARRATIVE></NARRATIVE>
<TEXT>
به گزارش خبرگزاري فارس به نقل از خبرگزاري فرانسه، بحران نشت نفت در خليج مكزيك بزرگترين فاجعه زيست محيطي در تاريخ آمريكا به شمار مي رود . انفجار سكوي نفتي ديپ واتر هورايزن در خليج مكزيك در 20 آوريل منجر به كشته شدن 11 كارگر اين سكو شد و بيش از 260 ميليون گالن نفت را وارد آبهاي اين منطقه كرده است . بحران نشت نفت در خليج مكزيك زيان و ضرر زيادي را به ايالتهاي مجاور وارد كرده و زندگي عادي مردم به خصوص ماهي گيران و فعالان بخش توريسم را به خطر انداخته است . مقامهاي بريتيش پتروليوم تلاش زيادي را آغاز كرده اند تا اعتبار از دست رفته خود را در آمريكا به دست آورند . ممنوعيت شش ماهه حفاري عميق در آبهاي خليج مكزيك زيان زيادي را به شركتهاي نفتي فعال در اين منطقه به خصوص شركت بريتيش پتروليوم وارد كرده است . دولت آمريكا سرانجام شركت بريتيش پتروليوم را متقاعد كرد تا براي جبران زيان و ضرر آسيب ديدگان از نشت نفت در خليج مكزيك صندوق مالي 20 ميليارد دلاري تشكيل دهد . بي پي براي تامين منابع مالي مورد نياز اين صندوق مجبور به فروش بخشي از دارايي هاي خود در سراسر جهان شده است . شركت بريتيش پتروليوم در گزارش عملكرد مالي خود در سه ماه دوم 2010 اعلام كرد اين شركت با زيان و ضرر 16.2 ميليارد دلاري روبرو شده است . انتهاي پيام/ص </TEXT>
</DOC>