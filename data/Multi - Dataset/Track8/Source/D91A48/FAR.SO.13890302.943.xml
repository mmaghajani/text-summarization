<?xml version="1.0" encoding="utf-8" ?>
<DOC>
<DOCNO>943</DOCNO>
<DATE-TIME>1389/03/02</DATE-TIME>
<CATEGORY>اجتماعی</CATEGORY>
<TITLE>لكه‌هاي نفتي خليج مكزيك گونه‌هاي 120 ميليون ساله را تهديد مي‌كند</TITLE>
<SUMMARY>خبرگزاري فارس: لكه‌هاي نفتي در خليج مكزيك بيش از انسان‌ها، حيوانات دريايي را كه در ليست حيوانات در حال انقراض هستند، تهديد مي‌كند.</SUMMARY>
<NARRATIVE></NARRATIVE>
<TEXT>
به گزارش خبرگزاري فارس، حدود يك ماه از نشت نفت خام از يك سكوي نفتي در خليج مكزيك مي‌گذرد و روزانه و هر روز بيش از 5 هزار بشكه نفت از اين سكو وارد آب مي‌شود. تلاش براي توقف اين نشت هنوز به جايي نرسيده و اين لكه نفتي در حال گسترش در آب‌هاي اين خليج هستند. كارشناسان هشدار دادند، در صورت ادامه اين نشت اين لكه‌هاي نفتي به آب‌هاي اروپا و قطب شمال نيز مي‌رسند و آلودگي و خطرات آن مناطق ديگر جهان را نيز در بر مي‌گيرد. دانشمندان اعلام كردند كه تاكنون آمار دقيقي از جانوران دريايي كه بر اثر آلودگي اين لكه‌هاي نفتي ايجاد شده، وجود ندارد. مقامات فدرال اعلام كردند كه از زماني كه اين لكه‌هاي نفتي پيدا شده‌اند، 154 جسد لاك‌پشت دريايي، 12 دلفين و 23 پرنده دريايي پيدا شده است. اگر چه كارشناسان محيط زيست و حيوانات دريايي بعد از كالبد شكافي لاك‌پشت‌هاي مرده، اعلام كرده‌اند كه در بدن لاك‌پشت‌هاي مرده به جز يكي از آن‌ها اثري از نفت وجود نداشته است و اما دانشمندان معتقدند كه آثار تخريبي اين لكه‌هاي نفتي تا دهه‌ها باقي مي‌ماند و بر روي نسل‌هاي آينده حيوانات دريايي اثر مخرب مي‌گذارد. اگر چه هنوز گزارش‌هاي واضح و روشني در مورد آلودگي‌ها و آثار تخريبي اين لكه‌هاي نفتي روي محيط زيست و جانوران دريايي منتشر نشده، اما واضح است كه اين لكه‌هاي نفتي خليج مكزيك بزرگ‌ترين خطر براي اكو سيستم و جانوران دريايي محسوب مي‌شوند. مي‌توان از اين حادثه به عنوان تراژدي بزرگ براي حيات جانداران اين منطقه نام برد. بر طبق اعلام سرويس حيات وحش و ماهيان آمريكا لكه‌هاي نفتي هم اكنون بيش از 283 كيلومتر مربع را در خليج مكزيك پوشش داده‌اند كه اين لكه‌ها حيات 20 گونه جانور بومي اين منطقه را در معرض خطر قرار داده است. * لكه‌هاي نفتي تهديدي براي پليكان قهوه‌اي در حال انقراض پليكان قهوه‌اي يكي از حيوانات بومي منطقه خليج مكزيك است كه از سال 1970 اين گونه حيواني در ليست حيوانات در معرض خطر انقراض قرار گرفت و هم اكنون تنها حدود 34 هزار پليكان قهوه‌اي وجود دارند كه لكه‌هاي نفتي خليج مكزيك يك خطر بزرگ براي از بين رفتن نسل اين گونه جانوري محسوب مي‌شود، زيرا كه اين حيوان در ارتباط مستقيم با اين لكه‌ها قرار دارند. اين پرندگان در روي آب‌ها هستند و به همين دليل بال‌ها و پرهاي آن‌ها به اين لكه‌هاي نفتي آلوده مي‌شود. اين پرندگان عادت دارند كه ابتدا با منقار پرهايشان را تميز مي‌كنند و اين امر باعث بلعيدن لكه‌هاي نفتي كه روي پرهاي آن‌هاست، مي‌شود. *لكه‌هاي نفتي لاك پشت دريايي 120 ميليون ساله را در معرض خطر انقراض قرار داده هم اكنون 7 گونه لاك‌پشت‌هاي درياييشناخته شده است كه 5 گونه اين لاك‌پشت‌ها در خليج مكزيك قرار دارند. بر اساس اعلام سازمان جهاني حفاظت از محيط زيست، بيشترين گونه‌هاي در حال انقراض لاك‌پشت‌هاي دريايي در منطقه خليج مكزيك قرار دارند. اين لاك‌پشت‌هاي دريايي كه هميشه در حال مهاجرت هستند از ماه مي تا اكتبر از آب‌هاي گرم خليج مكزيك تغذيه مي‌كنند و هم اكنون نيز زماني است كه اين حيوانات در اين خليج هستند و لكه‌هاي نفتي آن‌ها را تهديد مي‌كند. عمر برخي از اين 7 گونه لاك پشت دريايي به 120 ميليون سال قبل بر مي‌گردد كه حتي مي‌توان گفت قبل از دوران دايناسورها روي زمين مي‌زيسته‌اند و به طور معمول اين لاك‌پشت‌ها 80 سال زندگي مي‌كنند. *لكه‌هاي نفتي خطري براي ريه دلفين‌ها هستند تعداد زيادي جسد دلفين بعد از شروع نشت نفت به خليج مكزيك در اين منطقه پيدا شده است. دلفين ها حيوانات پستاندار دريايي هستند كه براي تنفس به روي آب مي‌آيند و در هنگان تنفس بخار هيدروكربن را كه بر اثر نشت نفت روي سطح آب ايجاد شده، استنشاق مي‌كنند و اين امر باعث آسيب ديدن ريه‌هاي اين حيوانات آسيب‌پذير مي‌شود. * لكه‌هاي نفتي خطري براي نرم‌تنان دريايي است لو آن وايت از مركز سلامت عمومي محيط زيست گفت: تمام نرم‌تنان، صدف‌ها و خرچنگ‌ها در معرض خطر و آسيب ناشي از آلودگي‌هاي نفتي قرار دارند. بر اساس اين گزارش اين لكه‌هاي نفتي 40 درصد زندگي نرم‌تنان خليج مكزيك از جمله ميگو، صدف و خرچنگ را هم اكنون به خطر انداخته و با ادامه اين نشت نفتي در اين منطقه ميزان آسيب‌ها به اين حيوانات دريايي افزايش مي‌يابد و با گسترش اين لكه‌هاي نفتي نه تنها اين منطقه بلكه ساير مناطق نيز در معرض خطر قرار مي‌گيرند. هيدروكربني كه بر اثر اين لكه‌هاي نفتي به وجود مي‌آيد، ماه‌ها و حتي سال‌ها در اين آب‌ها باقي مي‌ماند و نه تنها زندگي خود نرم‌تنان را تهديد مي‌كند، بلكه تغذيه اين نرم‌تنان توسط انسان نيز مي‌تواند آثار سوء به جا بگذارد. گزارش از منصوره فراهاني انتهاي پيام/ك</TEXT>
</DOC>