<?xml version="1.0" encoding="utf-8" ?>
<DOC>
<DOCNO>956</DOCNO>
<DATE-TIME>1389/06/29</DATE-TIME>
<CATEGORY>اجتماعی</CATEGORY>
<TITLE>هزينه نشت نفت در خليج مكزيك به 9.5 ميليارد دلار رسيد </TITLE>
<SUMMARY>خبرگزاري فارس : شركت بريتيش پتروليوم در تازه ترين گزارش خود اعلام كرد هزينه هاي ناشي از نشت نفت در خليج مكزيك تا كنون به بيش از 9.5 ميليارد دلار معادل 7.3 ميليارد يورو رسيده است.</SUMMARY>
<NARRATIVE></NARRATIVE>
<TEXT>
به گزارش خبرگزاري فارس به نقل از خبرگزاري فرانسه، مقامهاي آمريكايي اعلام كردند عمليات مهر و موم كامل چاه نشت كرده در خليج مكزيك به پايان رسيده و اين چاه براي هميشه بسته شده است . نشت نفت از چاه آسيب ديده متعلق به شركت بريتيش پتروليوم بيش از 5 ماه به طول انجاميد و در اين مدت ميليونها ليتر نفت وارد آبهاي منطقه خليج مكزيك شده است . نشت نفت در خليج مكزيك بزرگترين فاجعه زيست محيطي در تاريخ آمريكا به شمار مي رود . شركت بريتيش پتروليوم مجبور شد با توجه به فشارهاي دولت آمريكا صندوق 20 ميليارد دلاري براي تامين خسارت آسيب ديدگان از فاجعه نشت نفت در خليج مكزيك تشكيل دهد . انفجار سكوي نفتي ديپ واتر هورايزن در 20 آوريل موجب كشته شدن 20 نفر از كارگران آن شد . شركت بي پي طي سه ماه دوم 2010 با زيان خالص 16.9 ميليارد دلاري روبرو شده است . انتهاي پيام/ص</TEXT>
</DOC>