<?xml version="1.0" encoding="utf-8" ?>
<DOC>
<DOCNO>997</DOCNO>
<DATE-TIME>1391/02/21</DATE-TIME>
<CATEGORY>سیاسی</CATEGORY>
<TITLE>افشای رشوه یک میلیون یورویی برلوسکونی به سناتور ایتالیایی</TITLE>
<SUMMARY>خبرگزاری فارس: خبرنگاری که به اتهام دست داشتن در فساد مالی نخست‌وزیر پیشین ایتالیا محاکمه می‌شود اعتراف کرد که وی اقدام به پرداخت یک میلیون یورو رشوه به یکی از سناتورهای این کشور کرده است.</SUMMARY>
<NARRATIVE></NARRATIVE>
<TEXT>
به گزارش فارس به نقل از خبرگزاری اتریش،"والتر لاویتولا" روزنامه‌نگار ایتالیایی که به جرم همدستی با "سیلویو برلوسکونی" نخست وزیر پیشین ایتالیا محاکمه می‌شود در برابر دادگاه اعلام کرد که برای حمایت برلوسکونی به "سرجیو دی گریگوریو" سناتور ایتالیایی یک میلیون یورو پرداخت کرده است. برلوسکونی در سال 2010 امیدوار بود که با این اقدام اکثریت را در سنا حفظ کند و به این ترتیب از فروپاشی دولت وی جلوگیری شود.

لاویتولا  پیش از این گفته بود: من با برلوسکونی رابطه ندارم. در آن زمان فکر می کردم که وی می‌تواند به من 5 میلیون یورو بدهد . متاسفانه وی من را فریب داد تا با وی رابطه برقرار کنم و پس از آن  پول را در اختیار من قرار دهد.

 لاویتولا که سردبیر روزنامه "وانتی" است چندی پیش در حالی که پس از چندین ماه فرار، به کشور برگشته بود، در فرودگاهی در رم دستگیر شد.لاویتولا متهم است که با "جیانپولو تارانتینی" تاجر ایتالیایی در زمینه دریافت رشوه از برلوسکونی همکاری کرده است، تا اطلاعات نادرستی را درباره دخترانی که در میهمانی های برلوسکونی حضور داشتند منتشر کند.

این نخستین بار نیست که پرداخت رشوه توسط برلوسکونی افشا می‌شود پیش از این نیز  اعلام شده بود که  برلوسکونی مبلغی معادل 4 میلیون پوند به عنوان حق السکوت به "کریمه المحروق" رقاص مراکشی الاصل معروف به روبی پرداخت کرده است.

همچنین عالی ترین دادگاه تجدیدنظر در ایتالیا اعلام کرده بود که برلوسکونی در اواسط دهه 1970 میلادی مبلغ هنگفتی را به عنوان رشوه به مافیای سیسیل پرداخت کرده است تا آنها نیز در عوض دریافت این رشوه از برلوسکونی و خانواده او در برابر آدم ربایی محافظت کنند.

انتهای‌پیام/ط.ص</TEXT>
</DOC>