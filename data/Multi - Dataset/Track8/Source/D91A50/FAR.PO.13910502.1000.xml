<?xml version="1.0" encoding="utf-8" ?>
<DOC>
<DOCNO>1000</DOCNO>
<DATE-TIME>1391/05/02</DATE-TIME>
<CATEGORY>سیاسی</CATEGORY>
<TITLE>حزب "مردم آزاد" ایتالیا:برلوسکونی نامزد این حزب در انتخابات سال 2013 است</TITLE>
<SUMMARY>خبرگزاری فارس: حزب نخست‌وزیر پیشین ایتالیا از حضور وی در سمت نامزد این حزب در انتخابات پارلمانی سال 2013 خبر داد.</SUMMARY>
<NARRATIVE></NARRATIVE>
<TEXT>
به گزارش فارس به نقل از خبرگزاری "اتریش"، "مردم آزاد" حزب "سیلویو برلوسکونی" نخست‌وزیر ایتالیا، بار دیگر حمایت قاطع خود را باز گشت وی بر مسند قدرت اعلام کرد.

بر اساس این گزارش،"آنجلینو آلفانو" رئیس این جزب روز گذشته با تائید این خبر گفت:« در صورتی که برلوسکونی بپذیرد، نامزد حزب ما در انتخابات سال 2013 است.»وی افزود:« همه اعضای حزب بر این باورند که وی سیاستمداری است که بیشترین میزان آرا را به دست خواهد آورد.»

برلوسکونی پیش از این گفته بود که نامزد اصلی حزب "مردم آزاد" در انتخابات پارلمانی که بهار آینده برگزار می‌شود خواهد بود.وی همچنین اخبار منتشر شده در روزنامه راست‌گرای "لیبرو" درباره اینکه وی با فشار یکی از همکاران نزدیک خود از این تصمیم صرف‌نظر کرده است را رد کرده بود.

پیش از این نیز یکی از نزدیکان برلوسکونی و از وفادارترین حامیان او گفته بود که برلوسکونی که تا به حال سه بار نخست‌وزیر بوده است قصد دارد در انتخابات سال آینده شرکت ‌کند.

برلوسکونی در حالی تصور می‌کند بخت خوبی برای موفق شدن در انتخابات دارد که رسوایی‌های جنسی، دادگاه‌های فساد، گافهای بین‌المللی و وعده‌های عمل‌نشده موجب بی‌آبرویی او در سطح داخلی شده است.

انتهای‌پیام/ط.ص</TEXT>
</DOC>