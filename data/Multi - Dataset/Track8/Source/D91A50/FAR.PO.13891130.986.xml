<?xml version="1.0" encoding="utf-8" ?>
<DOC>
<DOCNO>986</DOCNO>
<DATE-TIME>1389/11/30</DATE-TIME>
<CATEGORY>سیاسی</CATEGORY>
<TITLE>براي فرار از چنگ قانون؛
برلوسكوني در تلاش براي تغيير نظام قضايي ايتالياست</TITLE>
<SUMMARY>خبرگزاري فارس: نخست وزير ايتاليا پس از آنكه به دليل داشتن رابطه جنسي نامشروع با يك روسپي زير سن قانوني با تعقيب قانوني روبروست تلاشي جديد را براي اصلاح نظام قضايي ايتاليا آغاز كرده است.</SUMMARY>
<NARRATIVE></NARRATIVE>
<TEXT>
به گزارش فارس به نقل از پايگاه شبكه خبري بي بي سي، "كريستينا دي سنسو" قاضي ميلاني دادگاه ايتاليا، هفته گذشته طي بيانيه‌اي كوتاه ضمن انتشار كيفر‌خواست "سيلويو برلوسكوني" از برگزاري دادگاه وي در روز ششم آوريل آينده (17 فروردين) در ميلان خبر داد. بنا بر اعلام دادستان پرونده برلوسكوني، نخست‌‌وزير ايتاليا براي ارتباط نامشروع با يك دختر 18 ساله مراكشي، مبالغي پول پرداخته و سپس از نفوذ خود در دولت براي آزاد كردن اين دختر كه به اتهام دزدي در بازداشت بوده، استفاده كرده است. برلوسكوني كه به نظر مي‌رسد با دردسر بزرگي مواجه شده است تلاش دارد تا با اصلاح نظام قضايي ايتاليا از چنگ قانون بگريزد و بر همين اساس پيشنهاداتي مطرح كرده كه بر اساس آن محدوديت استفاده از ضبط مكالمات و برقراري مجدد مصونيت كامل پارلماني اجرا مي‌شود. نخست وزير ايتاليا مدعي شده است اين اصلاحات با توجه به تاييد اوليه از سوي كابينه، نظام قضايي را منصف‌تر و سريع‌تر مي‌كند. اما منتقدان بر اين باورند اصلاحاتي كه برلوسكوني در پي آن است به وي مصونيت قضايي مي‌دهد. يكي از اين تغييرات محدوديت استفاده از نوارهاي ضبط شده مكالمات تلفني است يعني يكي از روش‌هاي تحقيقاتي اصلي كه از سوي مقامات قاضي در بازپرسي‌هاي عليه برلوسكوني استفاده مي‌شود. سوء استفاده از موقعيت شغلي و ارتباط با دختران نوجوان زير سن قانوني مواردي هستند كه برلوسكوني براي پاسخگويي به آنها بايد در ماه آوريل در دادگاه حاضر شود. براساس اين گزارش، براي هر دو مورد اتهام شواهد متعددي در دست است به طوري كه روند محاكمه برلوسكوني را تسريع خواهند كرد. اين در حالي است كه برلوسكوني تنها در صورت اثبات سوءاستفاده از موقعيت شغلي به 12 سال حبس محكوم خواهد شد و ارتكاب به برقراري رابطه نامشروع با دختران نوجوان زير سن قانوني نيز در ايتاليا سه سال حبس دارد و به اين ترتيب احتمال مي‌رود 15 سال حبس در انتظار برلوسكوني باشد. انتهاي پيام/ص</TEXT>
</DOC>