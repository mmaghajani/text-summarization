<?xml version="1.0" encoding="utf-8" ?>
<DOC>
<DOCNO>875</DOCNO>
<DATE-TIME>1390/12/15</DATE-TIME>
<CATEGORY>علمی</CATEGORY>
<TITLE>چاقی تاثیر داروهای ضد آسم را کاهش می‌دهد</TITLE>
<SUMMARY></SUMMARY>
<NARRATIVE></NARRATIVE>
<TEXT>
محققان آمریکایی دریافتند که چاقی از تاثیر داروهای ضد آسم در بیماران مبتلا به این بیماری می‌کاهد.

به گزارش فارس به نقل از خبرگزاری خاورمیانه، این تحقیقات نشان می‌دهد که هراندازه وزن کودکان آسمی افزایش یابد به همان اندازه از تاثیر داروهای مورد استفاده در این بیماری کاسته می شود.

خانم پایا هوک مسئول تحقیقات گفت: بیشتر وقتها بیمارانی دچار آسم شدید را می‌بینیم اما بدن کودکان دچار اضافه وزن یا چاق به دوز تجویز شده مناسب با آنها جواب نمی‌دهد به گونه‌ای که پزشکان مجبور هستند میزان دوز دارو را ۲ برابر کنند تا بتوانند این بیماری را کنترل کنند.

نتایج کامل این تحقیقات که در نشست سالانه آکادمی آلرژی و ایمونولوژی و آسم درشهر اورلاندو آمریکا ارائه شده، نشان داد: هر اندازه وزن کودکان آسمی افزایش یابد به همان اندازه از تاثیر داروهای مورد استفاده در این بیماری کاسته می‌شود.

محققان در این تحقیقات ۶۱ کودک آسمی را مورد بررسی قرار دادند که ۳۴ نفر از آنها وزن طبیعی، ۱۳ نفر اضافه وزن و ۱۴ نفر چاق بودند.

محققان وزن بدن، قد و دوز داروی ضد آسم روزانه کودکان را ثبت کردند و از سلولهای خونی و مجرای تنفسی آنها نمونه برداری و واکنش سلولها به داروها راه‌اندازی کردند و به طور مشخص یک ژن معین را که بر میزان پاسخ مثبت بدن به دارو تاثیر دارد، زیر نظر گرفتند.

آنها دریافتند که با افزایش وزن و حجم بدن، میزان پاسخ مثبت به درمان کم می‌شود و این ژن در کودکان چاق به همان اندازه تاثیر ندارد.

لذا در این تحقیقات توصیه شد که لازم است وزن کودکان مبتلا به آسم برای بهبودی سریعتر آنها و مشاهده نتایج موثرتر در دراز مدت کاهش داد اما با این حال، پژوهشگران نیاز به تحقیقات و مطالعات بیشتری برای تعیین میزان تاثیر درمان وارتباط آن با افزایش وزن دارند. </TEXT>
</DOC>