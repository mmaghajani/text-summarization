<?xml version="1.0" encoding="utf-8" ?>
<DOC>
<DOCNO>864</DOCNO>
<DATE-TIME>1389/04/28</DATE-TIME>
<CATEGORY>علمی</CATEGORY>
<TITLE>زنان چاق فراموشکار مي‌شوند!</TITLE>
<SUMMARY>جام جم آنلاين: دانشمندان آمريکايي در تحقيقات خود نشان دادند زناني که از چاقي رنج مي برند بيش از ساير زنان در معرض ابتلا به فراموشي قرار دارند.</SUMMARY>
<NARRATIVE></NARRATIVE>
<TEXT>
محققان مدرسه پزشکي نورث وسترن در ايلينويز با انجام تحقيقاتي بر روي 8 هزار و 745 زن در سنين بين 65 تا 79 موفق شدند ارتباط ميان چاقي، کاهش قدرت حافظه و عملکردهاي شناختي را کشف کنند.

براي شرکت کنندگان يک تست ارزيابي حافظه به نام "امتحان ميني وضح رواني اصلاح شده" تجويز شد که برخي از فاکتورهاي خطر مثل ديابت، بيماريهاي قلبي عروقي و سکته مغزي را هم مد نظر قرار مي داد.

سپس اين دانشمندان افزايش "شاخص جرم بدن" را با کاهش نمره به دست آمده در اين تست انطباق دادند و نشان دادند که چاقي قدرت حافظه را در معرض خطر قرار مي دهد و به خصوص زناني که حالت چاقي بدن آنها به شکل "گلابي" است بيشتر از زناني که حالت آنها شبيه "سيب" است در معرض اين خطر قرار دارند.

براساس گزارش eMaxHealth، به گفته اين محققان، بافت چربي هورموني به نام "سيتوکين" را توليد مي کند که مسئول التهابات و آسيب رساني به عملکردهاي شناختي است. اما انواع مختلف چربي سيتوکينهاي متفاوتي ترشح مي کنند و بنابراين اثرات مختلفي بر روي تعادل قند خون در حضور ليپيدها و بر روي فشار خون شرياني مي گذارند.

مهر</TEXT>
</DOC>