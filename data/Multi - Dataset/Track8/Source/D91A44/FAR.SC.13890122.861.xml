<?xml version="1.0" encoding="utf-8" ?>
<DOC>
<DOCNO>861</DOCNO>
<DATE-TIME>1389/01/22</DATE-TIME>
<CATEGORY>علمی</CATEGORY>
<TITLE>يك متخصص تغذيه در گفت‌و‌گو با فارس:
چاقي موجب اضطراب و افت تحصيلي كودكان مي‌شود</TITLE>
<SUMMARY>خبرگزاري فارس: يك متخصص تغذيه گفت: چاقي موجب اضطراب، افسردگي، كاهش اعتماد به نفس و افت تحصيلي كودكان مي‌شود.</SUMMARY>
<NARRATIVE></NARRATIVE>
<TEXT>
مينا مينايي در گفت‌و‌گو با خبرنگار بهداشت و درمان فارس، افزود: الگوهاي غذايي و ميزان فعاليت بدني از دوران كودكي شكل مي‌گيرد و خانواده در شكل‌گيري عادات غذايي و فعاليت بدني نقش بسيار مهمي بر عهده دارد. وي گفت: والدين تعيين ‌كننده سبد و سفره غذايي خانواده‌ها هستند و كودك را براي اولين‌بار وارد دنياي تنوع غذايي مي‌كنند. كم‌تحركي و دريافت مواد غذايي كم‌‌ارزش و پرانرژي و عادات نامناسب غذايي در زندگي كودكان آنها را به سمت اضافه وزن و چاقي سوق مي‌دهد. اين متخصص تغذيه اضافه كرد: اضافه وزن و چاقي كودكان احتمال ابتلا آنان به بيماري‌هاي مزمن را در سنين بزرگسالي افزايش مي‌دهند. مينايي افزود: بيماري‌هاي قلبي، پرفشاري خون، افزايش چربي‌هاي خون، ديابت، بيماري‌هاي كبدي و بيماري‌هاي تنفسي از جمله بيماري‌هاي مزمني هستند كه بر اثر عادات غذايي نادرست در سنين كودكي و نداشتن تحرك بدني كافي به وجود مي‌آيند. وي گفت: چاقي كودكي موجب چاقي آنان در بزرگسالي مي‌شود. عوامل متعددي مي‌توانند، به تنهايي يا به همراه هم موجب چاقي كودكان شوند كه مهمترين آنها عوامل ارثي، كاهش فرصت‌هاي بازي در خارج از منزل، مصرف مكرر تنقلات و غذاهاي چرب، عادت به مصرف غذاهاي آماده و تنقلات كم ارزش، غذا خوردن مكرر در خارج از منزل مانند رستوران‌ها و فعاليت‌ بدني ناكافي است. اين متخصص تغذيه افزود: برخي عوارض اجتماعي چاقي سلامت كودك را تحت تأثير قرار مي‌دهند كه مي‌توان به اضطراب، افسردگي، اعتماد به نفس پايين و سطح تحصيلات پايين‌تر اشاره كرد. انتهاي پيام/ش</TEXT>
</DOC>