<?xml version="1.0" encoding="utf-8" ?>
<DOC>
<DOCNO>870</DOCNO>
<DATE-TIME>1390/06/08</DATE-TIME>
<CATEGORY>علمی</CATEGORY>
<TITLE>چاقي و كم‌تحركي، عامل افزايش شكستگي استخوان</TITLE>
<SUMMARY></SUMMARY>
<NARRATIVE></NARRATIVE>
<TEXT>
يك فوق‌تخصص روماتولوژي با اعلام اين كه 27 تا 51 درصد كودكان در دوران رشد حداقل يك بار دچار شكستگي استخوان مي‌شوند، گفت: اين شكستگي‌ها به دليل چاقي، كاهش مصرف لبنيات و كم‌تحركي رو به افزايش است.

دكتر احمد سليم‌زاده در گفت‌وگو با ايسنا، با استناد به مطالعات انجام شده اظهار كرد: 27 تا 51 درصد كودكان در دوره رشد خود حداقل يك‌بار دچار شكستگي مي‌شوند كه شايع‌ترين اين شكستگي‌ها در ناحيه ساعد، انگشتان، مچ دست و ترقوه است كه درصد اين شكستگي‌ها در سنين كودكي و ميانسالي رو به افزايش است.

دانشيار مركز تحقيقات روماتولوژي دانشگاه علوم پزشكي تهران در ادامه با اشاره به اين‌كه بروز اين عارضه در دختران 11 تا 12 سال و در پسران در 13 تا 14 سالگي شايع‌تر است، يادآور شد: در اين دوران استخوان‌ها به خوبي مينراليزه (معدني) نشده، عمدتا چند ماه پس از حداكثر رشد معدني‌شدن استخوان اتفاق مي‌افتد.

اين فوق‌تخصص روماتولوژي گفت: بر اساس تحقيقات انجام‌شده در افرادي كه يك بار دچار شكستگي شده‌اند، 3 برابر بيشتر از افراد سالم شكستگي جديد اتفاق مي‌افتد.</TEXT>
</DOC>