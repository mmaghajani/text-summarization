<?xml version="1.0" encoding="utf-8" ?>
<DOC>
<DOCNO>867</DOCNO>
<DATE-TIME>1389/08/22</DATE-TIME>
<CATEGORY>علمی</CATEGORY>
<TITLE>استاد دانشگاه ماساچوست آمريكا هشدار داد
چاقي طي 10سال آينده شايع‌ترين علت نارسايي كبد در دنيا مي‌شود </TITLE>
<SUMMARY>خبرگزاري فارس: استاد دانشگاه ماساچوست ايالات متحده آمريكا گفت: گر چه چه هنوز هپاتي‌ هاي ويروسي و مصرف الكل شايع ترين علل نارسايي كبدي در دنيا است اما در 5 تا 10 سال آينده كبدچرب ناشي از چاقي جاي اين علل را مي‌گيرد.</SUMMARY>
<NARRATIVE></NARRATIVE>
<TEXT>
به گزارش خبرگزاري فارس به نقل از ستاد خبري پنجمين كنگره سراسري انجمن علمي جراحان عمومي، رضا سعيدي پزشك ايراني مقيم آمريكا با اشاره به ورود تكنيك‌هاي نوين جراحي مراقبت‌هاي بيهوشي ويژه پس از عمل اظهار كرد: با استفاده از تكنولوژي‌هاي جديد امكان پيوند بخشي از كبد فرد سالم به بيمار مبتلا به نارسايي كبد با ميزان بقا و طول عمر مناسب فراهم شده است. وي ادامه داد: درمان نارسايي كبد هم اكنون به 2 شيوه پيوند از جسد (مرگ مغزي) و پيوند از بخشي از كبد فرد سالم در ايالات متحده آمريكا در حال انجام است و خوشبختانه ميزان موفقيت هر دو نوع پيوند در يك سال نخست 90درصد و در پنج سال پس از پيوند 75 درصد است. استاد دانشگاه ماساچوست آمريكا با توصيه به مردم مبني برمصرف غذاهاي كم چرب و پركربوهيدرات انجام به موقع واكسيناسيون عليه ويروس هپاتيت بي، كنترل بهتر خون‌هاي تزريقي براي پيشگيري از انتقال ويروس هپاتيت C و پرهيز از اعتياد تزريقي در ادامه از همه اين موارد از علل از كارافتادگي كبد ياد كرد و افزود: البته چاقي هم ميزان بروز سنگ هاي مجاري صفراوي را افزايش مي دهد. سعيدي با بيان اينكه در ايالات متحده آمريكا سالانه 17 هزار پيوند كليه، 7هزار پيوند كبد و 2هزار پيوند پانكراس انجام مي‌شود، گفت: اين در حالي است كه هنوز 70 هزار نفر در آمريكا در ليست انتظار پيوند كبد هستند. وي بيمارستان نمازي شيراز را در امر پيوند به ويژه كبد و لوزالمعده فعال و موفق برشمرد و يادآورشد: با وجود دشواري پيوند پانكراس ميزان رد پيوند در اين عضو در يك سال نخست پس از پيوند 10 تا 15 درصد است كه با دارو به سادگي قابل كنترل است. استاد دانشگاه ماساچوست آمريكا با بيان اينكه در پيوند عضو رد پيوند حاد و به يك باره با دارو برگشت پذير است، گفت: اما در رد پيوند مزمن فرد در مدت 5 تا 10 سال عضو و ارگان پيوند شده را رد مي‌كند كه تنها درمان آن پيوند دوباره است. انتهاي پيام/ش</TEXT>
</DOC>