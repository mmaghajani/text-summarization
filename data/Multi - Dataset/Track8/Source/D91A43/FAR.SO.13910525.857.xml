<?xml version="1.0" encoding="utf-8" ?>
<DOC>
<DOCNO>857</DOCNO>
<DATE-TIME>1391/05/25</DATE-TIME>
<CATEGORY>اجتماعی</CATEGORY>
<TITLE>وزیر بهداشت در گفت‌و‌گو با فارس:
برپایی بیمارستان صحرایی در ۴ منطقه راهکار وزارت بهداشت برای زلزله تهران است</TITLE>
<SUMMARY>خبرگزاری فارس: وزیر بهداشت گفت: در ۴ منطقه تهران شرایط برپایی بیمارستان صحرایی فراهم است تا هر زمان که زلزله‌ای در تهران رخ داد بتوانیم خدمات درمانی را به مردم ارائه کنیم.</SUMMARY>
<NARRATIVE></NARRATIVE>
<TEXT>
مرضیه وحید دستجردی در گفت‌وگو با خبرنگار بهداشت و درمان فارس در پاسخ به اینکه وزارت بهداشت چه نوع آمادگی برای ارائه خدمات درمانی  در صورت وقوع زلزله در تهران اندیشیده گفت: برای ارائه خدمات درمانی در صورت وقوع زلزله در تهران چهارمنطقه در شمال؛ جنوب، شرق و غرب تهران آماده کرده‌ایم تا در صورت لزوم به سرعت بتوانند بیمارستان صحرایی را برپا کنند.

وی در پاسخ به اینکه چه راهکاری برای بیمارستان‌های فرسوده تهران و خدمات دهی در هنگام زلزله دیده شده تصریح کرد: 20 درصد بیمارستانهای تهران‌ نو هستند و 80 درصد دیگر فرسوده‌اند که مجوز کمیسیون 215 را از معاونت نظارت راهبردی گرفته‌ایم.

به گفته وزیر بهداشت اکثر بیمارستانهای فرسوده کار ساخت و ساز بیمارستان‌های جایگزین را در کنار بیمارستانهای خود آغاز کرده‌اند اما به هر حال این کار زمان بر است و تا آن موقع بیمارستانهای صحرایی در 4 منطقه تهران بهترین راهکار ماست.

انتهای پیام/</TEXT>
</DOC>