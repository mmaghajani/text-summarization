<?xml version="1.0" encoding="utf-8" ?>
<DOC>
<DOCNO>855</DOCNO>
<DATE-TIME>1391/05/22</DATE-TIME>
<CATEGORY>اجتماعی</CATEGORY>
<TITLE>سخنگوی شهرداری تهران در گفت‌وگو با فارس:
برای مقابله با زلزله تهران آمادگی داریم</TITLE>
<SUMMARY>خبرگزاری فارس: سخنگوی شهرداری تهران با بیان اینکه دعا می‌کنیم در تهران زلزله رخ ندهد، گفت: اقداماتی را در تهران برای مقابله با زلزله انجام داده‌‌ایم.</SUMMARY>
<NARRATIVE></NARRATIVE>
<TEXT>
سیدمحمدهادی ایازی در گفت‌وگو با خبرنگار اجتماعی فارس به حادثه زلزله آذربایجان شرقی اشاره کرد و گفت: در صورتی که نیاز باشد، شهرداری تهران نیز در این زمینه ورود می‌کند.

وی با بیان اینکه اگر زلزله‌ای مشابه همین زلزله در تهران رخ دهد، مشکلات بیشتری ایجاد می‌شود، افزود: تراکم جمعیت و ساخت و ساز در تهران بالاست.

سخنگوی شهرداری تهران با بیان اینکه دعا می‌کنیم زلزله رخ ندهد، گفت: قاعدتاً باید خود را برای زلزله آماده کنیم.

وی در خصوص اقدامات صورت گرفته برای زلزله احتمالی در تهران ادامه داد: ساخت سوله‌های بحران، مراکز اقامتی در بوستان‌های شهری و بوستان‌های حاشیه‌ای، آموزش مردم برای مقابله با زلزله، راه‌اندازی گروه‌های دوام و... از جمله اقدامات صورت گرفته است.

ایازی با تاکید بر این که امیدواریم در تهران زلزله رخ ندهد گفت: اقدامات اولیه را برای مواقع بحران انجام داده‌ایم.

انتهای پیام/</TEXT>
</DOC>