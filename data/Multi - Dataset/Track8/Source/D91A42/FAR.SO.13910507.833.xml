<?xml version="1.0" encoding="utf-8" ?>
<DOC>
<DOCNO>833</DOCNO>
<DATE-TIME>1391/05/07</DATE-TIME>
<CATEGORY>اجتماعی</CATEGORY>
<TITLE>وزیر بهداشت:
مردم با اجرای برنامه پزشک خانواده ۵درصد تعرفه متخصصان را می‌پردازند</TITLE>
<SUMMARY>خبرگزاری فارس: وزیر بهداشت گفت: خدمات پزشکان متخصص در برنامه پزشک خانواده در سطح ۲ و ۳ تعریف شده که با ارجاع پزشک خانواده بیماران از خدمات متخصصان با پرداخت ۵ درصد تعرفه برخوردار می‌شوند.</SUMMARY>
<NARRATIVE></NARRATIVE>
<TEXT>
به گزارش خبرگزاری فارس، مرضیه وحید دستجردی با بیان اینکه هم اکنون مردم در سطوح بالای درمانی 10 درصد فرانشیز پرداخت می‌کنند، افزود: پزشک خانواده مشاور و امین خانواده‌هاست و هر فرد ایرانی با راهنمایی‌های او به پیشگیری و درمان امراض می‌پردازد و این پزشک باید افراد خانواده را تا مراحل تشخیصی، آزمایشگاهی و در صورت نیاز بستری همراهی کند.

وزیر بهداشت اظهار داشت: پرونده الکترونیک سلامت که در این برنامه برای افراد تشکیل می‌شود در سطوح ارجاعی بهترین خدمات سلامت را با کمترین هزینه برای مردم مهیا می‌کند و در این برنامه هزینه از جیب مردم به کمترین میزان می‌رسد.

وی با اشاره به اینکه باید عقب ماندگی‌های قبلی برنامه پزشک خانواده را جبران کنیم، گفت: پزشک خانواده امروز به مطالبه مردم از نظام تبدیل شده است زیرا موجب اجرا و توسعه عدالت در سلامت می‌شود.

انتهای پیام/</TEXT>
</DOC>