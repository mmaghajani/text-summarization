<?xml version="1.0" encoding="utf-8" ?>
<DOC>
<DOCNO>925</DOCNO>
<DATE-TIME>1390/05/23</DATE-TIME>
<CATEGORY>سیاسی</CATEGORY>
<TITLE>جزییات تازه از جلسه قذافی و امام موسی‌صدر</TITLE>
<SUMMARY>الهوني در ادامه گفت: سپس قذافي خواستار قتل امام موسي صدر و همراهانش شد. پس از چند روز آنها در حضور قذافي و در اقدامي جنايتکارانه به صورتي کشته شدند که هيچ انساني نمي تواند آن را تصور کند.</SUMMARY>
<NARRATIVE></NARRATIVE>
<TEXT>
نماينده شوراي انتقالي ليبي در قاهره تأکيد کرد: رژيم معمر قذافي، امام موسي صدر را پس از گفت ‌وگويي درباره مذهب شيعه به شهادت رساند.

به گزارش العالم، عبدالمنعم الهوني، نماينده شوراي انتقالي ليبي در قاهره در گفت وگو با روزنامه المصري اليوم از دليل ناپدید شدن امام موسي صدر و همراهانش در جريان سفرش به ليبي پرده برداشت.

الهوني گفت: در جريان سفر امام موسي صدر و همراهانش به ليبي، میان او و قذافي گفت و گويي پيش آمد و همان گونه که مي دانيد، قذافي مدعي آگاهي از همه امور سياسي و ديني است.

وي خاطرنشان کرد: در اين ديدار، قذافي به مذهب تشيع پرداخت و در آن تشکيک کرد، ولي پاسخ امام موسي صدر بسيار سخت بود. او قذافي را به ناآگاهي از علوم دين اسلامي به صورت کلي و همچنين ناآگاهي از مذهب شيعه و سني متهم کرد.

بر پایه گزارش پايگاه اطلاع رساني العالم، نماينده شوراي انتقالي ليبي در قاهره افزود: پس از آن قذافي به امام موسي صدر دشنام داد؛ امام صدر نيز در مقابل قذافي را به خيانت و مزدوري متهم کرد.

الهوني در ادامه گفت: قذافي خواستار قتل امام موسي صدر و همراهانش شد؛ پس از چند روز آنها در حضور قذافي و در اقدامي جنايتکارانه به صورتي کشته شدند که هيچ انساني نمي تواند آن را تصور کند.</TEXT>
</DOC>