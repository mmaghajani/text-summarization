<?xml version="1.0" encoding="utf-8" ?>
<DOC>
<DOCNO>933</DOCNO>
<DATE-TIME>1391/01/16</DATE-TIME>
<CATEGORY>سیاسی</CATEGORY>
<TITLE>شوراي انقلاب ليبي اعلام كرد:
امام موسي صدر درگذشت</TITLE>
<SUMMARY>جام جم آنلاين: مسوول كميته مجلس براي پيگيري سرنوشت امام موسي صدر گفت: شوراي انقلابي ليبي اعلام كرد امام موسي صدر هفت سال پيش در زنداني در طرابلس فوت كرد.</SUMMARY>
<NARRATIVE></NARRATIVE>
<TEXT>
"جواد كريمي قدوسي" روز چهارشنبه در گفت وگو با خبرنگار جام جم آنلاين با اشاره به آخرين پيگيري ها از سرنوشت امام موسي صدر، گفت: براساس اطلاعات رسيده و بنا به اعلام شوراي انقلابي ليبي به سفارت ايران در اين كشور، امام موسي صدر تا هفت سال پيش زنده بود اما در آن زمان در زنداني در ليبي فوت كرد.

وي افزود: شوراي انقلابي ليبي حتي محل دفن امام موسي صدر در اطراف شهر طرابلس را مشخص كردند.

مسوول كميته مجلس براي پيگيري سرنوشت امام موسي صدر تصريح كرد: سفارت جمهوري اسلامي ايران در ليبي در حال پيگيري اين موضوع است.

" البته تيمي از كشور لبنان نيز پيگير سرنوشت امام موسي صدر هستند و قرار است با نبش قبر و آزمايش «DNA» مشخص كنند كه آيا ان جسد متعلق به امام موسي صدر است يا خير؟ "

وي گفت: تا زماني كه نتيجه آزمايش هاي «DNA» مشخص نشود هيچ اظهارنظري در اين زمينه نمي توان كرد ، البته ما از طريق سفارتمان در ليبي پيگير موضوع هستيم.</TEXT>
</DOC>