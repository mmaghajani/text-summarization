<?xml version="1.0" encoding="utf-8" ?>
<DOC>
<DOCNO>813</DOCNO>
<DATE-TIME>1391/05/15</DATE-TIME>
<CATEGORY>ورزشی</CATEGORY>
<TITLE>مدال آورترين ورزشكار المپيك لندن</TITLE>
<SUMMARY>جام جم آنلاين: مایكل فلپس شناگر آمریكایی با كسب چهار طلا و دو نقره مدال آورترین ورزشكار المپیك 2012 لندن تا پایان نهمین روز رقابت ها محسوب می شود.</SUMMARY>
<NARRATIVE></NARRATIVE>
<TEXT>


در رده بندی مدال آورترین ورزشكاران این دوره المپیك شناگران رده های اول تا یازدهم را به خود اختصاص داده اند كه هشت نفر از این 11 شناگر، آمریكایی هستند.

مایكل فلپس پرافتخارترین ورزشكار تمام ادوار المپیك، در این دوره از بازی ها مدال های طلای 100 متر پروانه، 200 متر مختلط انفرادی، چهار در 100 متر مختلط امدادی و چهار در 200 متر آزاد امدادی و مدال های نقره 200 متر پروانه و چهار در 100 متر آزاد امدادی را بر گردن آویخت.

فلپس كه پیش از این در المپیك آتن شش طلا و دو برنز و در المپیك پكن هشت طلا به دست آورده بود با مجموع 18 طلا، دو نقره و دو برنز پرافتخارترین ورزشكار المپیك نیز محسوب می شود و روز گذشته نیز از بازی های المپیك خداحافظی كرد.

پس از فلپس، هموطنانش میسی فرانكلین با چهار طلا و یك برنز و آلیسون اشمیت با سه طلا، یك نقره و یك برنز رده های دوم و سوم مدال آورترین ورزشكاران بازی های المپیك 2012 لندن قرار دارند.

رده بندی 11 ورزشكار مدال آور این دوره از المپیك تا پایان روز نهم كه همگی شناگر هستند به این ترتیب است:

1- مایكل فلپس (آمریكا) 4 طلا و 2 نقره

2- میسی فرانكلین (آمریكا) 4 طلا و 1 برنز

3- آلیسون اشمیت (آمریكا) 3 طلا، 1 نقره و 1 برنز

4- دانا ولمر (آمریكا) 3 طلا

5- ریان لوچت (آمریكا) 2 طلا، 2 نقره و 1 برنز

6- یانگ سون (چین) 2 طلا، 1 نقره و 1 برنز

7- ناتان آدریان (آمریكا) 2 طلا و 1 نقره

7- یانیك آنجل (هلند) 2 طلا و 1 نقره

7- متیو گرورز (آمریكا) 2 طلا و 1 نقره

7- رانومی كرومویدجوجو (هلند) 2 طلا و 1 نقره

7- ربكا سونی (آمریكا) 2 طلا و 1 نقره  (ايرنا) </TEXT>
</DOC>