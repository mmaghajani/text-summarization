<?xml version="1.0" encoding="utf-8" ?>
<DOC>
<DOCNO>807</DOCNO>
<DATE-TIME>1391/02/21</DATE-TIME>
<CATEGORY>ورزشی</CATEGORY>
<TITLE>ا برگزاري مراسمي ويژه
مشعل المپيک لندن روشن شد</TITLE>
<SUMMARY>جام جم آنلاين: امروز طی مراسم ویژه ای در تپه باستانی «المپیا» در یونان، مشعل بازی های المپیک تابستانی 2012 لندن روشن شد.</SUMMARY>
<NARRATIVE></NARRATIVE>
<TEXT>
با برگزاری مراسمی ویژه مشعل این دوره از بازی های المپیک امروز پنجشنبه با حضور صدها خبرنگار و شخصیت ورزشی در یونان روشن شد.

براساس اين گزارش، مراسم امروز همزمان با تابش نخستین اشعه های خورشید در تپه باستانی که معبد المپیا یونان روی آن واقع است، برگزار شد.

قرار است مشعل بازی های المپیک پس از عبور از شهرهای مختلف یونان روز 17 ماه مه (28 اردیبهشت) به استادیوم «پاناتینایکو» آتن منتقل شود.

ورزشگاه مذکور جایی است که نخستین بازی های المپیک مدرن در سال 1896 در آنجا کلید خورد. قرار است مشعل المپیک از اینجا روانه لندن شده و 70 روز دیگر آغازگر بازی های 2012 در این شهر باشد.
 
مشعل المپیک در این مسیر از بیش از 1000 شهر کوچک و بزرگ اروپایی عبور خواهد کرد.

گفتنی است؛ تاریخ برگزاری آئین آغاز بازیهای المپیک 2012 لندن روز 27 جولای (6 مرداد 1391) است.(مهر)</TEXT>
</DOC>