<?xml version="1.0" encoding="utf-8" ?>
<DOC>
<DOCNO>812</DOCNO>
<DATE-TIME>1391/05/15</DATE-TIME>
<CATEGORY>ورزشی</CATEGORY>
<TITLE>گزارش خبرنگار اعزامی فارس از لندن
ایلیا رکورد المپیک و جهان را شکست و قهرمان المپیک شد</TITLE>
<SUMMARY>خبرگزاری فارس: وزنه بردار قزاق با رکوردشکنی قهرمان دسته ۹۴ کیلوی المپیک ۲۰۱۲ لندن شد.</SUMMARY>
<NARRATIVE></NARRATIVE>
<TEXT>
به گزارش خبرنگار اعزامی فارس از لندن، رقابت‌های وزنه‌برداری المپیک 2012 لندن در دسته 94 کیلوگرم امشب با حضور نماینده کشورمان سعید محمدپور، نفر سوم جهان در رقابت‌های جهانی 2011 پاریس و 9 وزنه‌بردار دیگر در این دسته آغاز شد.

محمدپور در حرکات یکضرب کار با انتخاب وزنه 177 کیلویی آغاز کرد که در مهار آن موفق بود. در ادامه کار را با مهار وزنه 180 کیلویی در حرکت دوم پیگیری کرد. محمدپور در انتخاب سوم خود وزنه 183 کیلویی را هم مهار کرد تا به این ترتیب با کسب عنوان چهارمی در حرکات یکضرب به کار خود خاتمه دهد.

در ادامه رقابت‌ها و در حرکات دوضرب نماینده ایران با مهار وزنه 219 کیلویی کار خود را آغاز کرد. محمدپور برای حرکت دوم خود در مهار وزنه 224 کیلویی ناکام بود. وی برای حرکت سوم وزنه 226 را انتخاب کرد که باز هم ناکام ماند تا با مجموع 402 کیلو به کار خود خاتمه دهد. 

در این دسته ایلیا ایلین در حرکت سوم به وزنه 233 کیلویی حمله کرد و رکورد جهان را هم که با 232 کیلو در اختیار کلسکی لهستانی بود پس از 12 سال جابجا کند.

وی همچنین رکورد مجموع المپیک و جهان که به ترتیب در اختیار خودش و کاخیاشویلی یونانی بود را پس از 4 و 13 سال به میزان 12 کیلو و 6 کیلوگرم جابجا و به نام خود کرد.

در این دسته وزنه برداران روسیه و مولداوی به ترتیب دوم و سوم شدند و یک وزنه بردار روس دیگر پیش از محمدپور در رده چهارم المپیک ایستاد.

انتهای پیام/م</TEXT>
</DOC>