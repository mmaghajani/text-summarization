<?xml version="1.0" encoding="utf-8" ?>
<DOC>
<DOCNO>808</DOCNO>
<DATE-TIME>1391/02/30</DATE-TIME>
<CATEGORY>ورزشی</CATEGORY>
<TITLE>آغاز سفر مشعل المپيك در انگلستان</TITLE>
<SUMMARY>جام جم آنلاين: مشعل المپيك لندن كه شامگاه گذشته به خاك انگلستان رسيده بود از امروز سفر70 روزه اش را در اين كشور آغاز كرد. اين مشعل توسط 8000 نفر سراسر خاك بريتانيا و سپس ايرلند را در مي نوردد و هريك از آنها پس از طي مسافت 12 كيلومتر و 875 متر، مشعل را به نفر ديگري خواهد سپرد. كم سن و سال‌ترين حامل مشعل المپيك 12 ساله و سالمندترين آنها 100 ساله است. به طور متوسط هر روز 115 نفر مشعل المپيك را حمل مي كنند.</SUMMARY>
<NARRATIVE></NARRATIVE>
<TEXT>
به گزارش  روز شنبه جام جم آنلاين به نقل از خبرگزاري فرانسه، هواپيمايي به نام فايرفلاي حامل مشعل المپيك لندن شامگاه جمعه از مبدا آتن در فرودگاه نظامي كالدروز در كورنوال انگلستان به زمين نشست.

يك هيات شامل پرنسس آن، دختر ملكه اليزابت دوم، سباستيان كو،‌رييس كميته برگزاركننده المپيك لندن، بوريس جانسون شهردار لندن و ديويد بكام سفير بازي هاي المپيك مشعل اين بازي ها را همراهي مي كردند.

مشعل المپيك سپس توط يك هلي‌كوپتر  به لانز اند انتقال يافت. بن اينسلي قهرمان قايقراني بادباني و دارنده سه مدال طلاي المپيك امروز به عنوان نخستين حامل مشعل المپيك سفر 70 روزه آن را آغاز كرد.

مشعل المپيك توسط حدود 8000 نفر سراسر خاك بريتانيا و سپس ايرلند را در مي نوردد و هريك از آنها پس از طي مسافت 12 كيلومتر و 875 متر مشعل را به نفر ديگري خواهد سپرد.

در جريان 70 روز حاملان مشعل از بيش از هزار روستا و شهر به شيوه هاي گوناگون از جمله پاي پياده، كشتي، دوچرخه، تراموا و حتي بالون عبور خواهند كرد.

كم سن و سال‌ترين حامل مشعل المپيك 12 ساله و سالمندترين آنها 100 ساله است. به طور متوسط  هر روز 115 نفر مشعل المپيك را حمل مي كنند.

مشعل بازي ها از اماكن مشهوري از جمله درياچه لاخ نس در اسكاتلند، ستون هاي باستاني استونهنج عبور كرده و سپس يك شب را برج لندن مي گذراند و پس از آن به مدت يك هفته به تمام نقاط شهر لندن حمل مي شود.

در نهايت در روز 27 ژوئيه مشعل المپيك وارد استاديوم المپيك لندن شده و مشعل غول آسايي كه در تمام دوره بازي ها تا 12 اوت خواهد سوخت توسط آن روشن مي شود. مترجم : بهرام افتخاري.</TEXT>
</DOC>