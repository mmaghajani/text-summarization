<?xml version="1.0" encoding="utf-8" ?>
<DOC>
<DOCNO>804</DOCNO>
<DATE-TIME>1390/05/06</DATE-TIME>
<CATEGORY>ورزشی</CATEGORY>
<TITLE>مدال المپيك 2012 لندن رونمايي شد</TITLE>
<SUMMARY>جام جم آنلاين: مدال بازي هاي المپيك 2012 لندن در فاصله يك سال مانده به آغاز اين بازي ها، رونمايي شد.بر روي اين مدال ها قرار است نام ورزشكاران حك گردد.</SUMMARY>
<NARRATIVE></NARRATIVE>
<TEXT>
به گزارش ايرنا، اين مدال ها كه توسط «ديويد واتكينز» هنرمند انگليسي طراحي شده اند، 85 ميليمتر قطر و 400 گرم وزن دارند.

مدال بازي هاي المپيك لندن به دليل اندازه و وزني كه دارند، بسيار بزرگتر از مدال بازي هاي دوره هاي قبل طراحي شده اند و سنگين ترين مدال در طول برگزاري المپيك تا كنون به شمار مي روند.

از اين رو ورزشكاراني كه در المپيك لندن موفق به كسب چندين مدال مي شوند، شايد مجبور شوند مبلغ بيشتري را به عنوان هزينه بار خود هنگام پرواز به خانه پرداخت كنند.

اين مدال ها نيز همانند تمامي ادوار گذشته المپيك مدرن از سال 1896 تاكنون (البته به جز المپيك 1900 پاريس كه مدال آن مستطيل بود) گرد هستند. يك طرف اين مدال ها مثل هميشه تصوير «Nike» الهه پيروزي يونان نقش بسته كه نماد پيروزي و روح بازي ها است.

طرف ديگر آن نشان بازي هاي لندن و سومين دوره برگزاري المپيك در اين شهر را در بر دارد. در اين سوي مدال خطوطي نيز ديده مي شود كه تشعشع انرژي از شهر لندن را نشان مي دهد. طرحي از رودخانه «تيمز» نيز بر روي آن ديده مي شود.

اين مدال ها 7 ميليمتر ضخامت دارند كه قرار است نام ورزشكاران بر لبه آن حكاكي شود.

بزرگي مدال بازي هاي المپيك لندن، طراحان لباس ورزشكاران انگليس را مجبور كرده است تغييراتي در اين لباس ها بدهند و اندازه جيب آنها را بزرگتر كنند.

بنا بر اين گزارش، 92.5 درصد از مدال طلاي المپيك لندن را نقره و فقط 1.34 درصد آن را طلايي تشكيل مي دهد كه از معدن «كنكات كوپر ريو تينتو» واقع در نزديكي «سالت ليك سيتي» استخراج شده است.

6 روزه المپيك 2012 لندن، 302 مراسم اهداي مدال برگزار مي شود و بيش از 2100 مدال بين ورزشكاران توزيع خواهد شد. </TEXT>
</DOC>