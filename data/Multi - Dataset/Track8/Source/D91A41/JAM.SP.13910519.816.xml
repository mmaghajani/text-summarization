<?xml version="1.0" encoding="utf-8" ?>
<DOC>
<DOCNO>816</DOCNO>
<DATE-TIME>1391/05/19</DATE-TIME>
<CATEGORY>ورزشی</CATEGORY>
<TITLE>فروش مشعل‌هاي المپيک لندن</TITLE>
<SUMMARY>جام جم آنلاين: مشعل‌های المپیک لندن 2012، در یک حراجی اینترنتی با قیمت‌هایی متفاوت به فروش ‌رسیدند. </SUMMARY>
<NARRATIVE></NARRATIVE>
<TEXT>
به گزارش "هافینگتون پست"، یکی از مشعل‌های المپیک 2012 لندن همراه با یونیفورم حمل‌کننده آن، در حراجی اینترنتی eBay به مبلغ 40 هزار دلار به فروش رسید.

برخلاف این مشعل، دیگر مشعل‌هایی که در این حراجی در معرض فروش قرار گرفتند، با استقبال مناسبی روبه‌رو نشدند و با قیمت‌های 5 و 7 هزار دلار به فروش رسیدند.

این اتفاق که تعجب بسیاری از کارشناسان را برانگیخت موجب شد برخی از تحلیل‌گران، زمان کنونی را بدترین زمان برای حراج یادبودهای المپیک اعلام کنند.

برخی از کارشناسان اعلام کردند در روزهایی که اکثر گردشگران و علاقه‌مندان به بازی‌های المپیک در حال تماشای بازی‌ها هستند، به حراج گذاشتن یادبودهای مربوط به این بازی‌ها اشتباه بود و این اقدام باید پس از اتمام مسابقات صورت می‌گرفت.

کاهش بی‌سابقه قیمت‌گذاری‌ها در بخش حراج مشعل‌های المپیک درحالی است که همواره مشعل‌های المپیک در صف گران‌ترین یادبودهای المپیک قرار داشتند.(فارس) </TEXT>
</DOC>