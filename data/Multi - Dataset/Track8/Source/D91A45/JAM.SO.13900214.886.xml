<?xml version="1.0" encoding="utf-8" ?>
<DOC>
<DOCNO>886</DOCNO>
<DATE-TIME>1390/02/14</DATE-TIME>
<CATEGORY>اجتماعی</CATEGORY>
<TITLE>سازمان ملل متحد پيش‌بيني كرد
جمعيت جهان 10 ميلياردي مي‌شود</TITLE>
<SUMMARY>جام جم آنلاين: سازمان ملل متحد پيش بيني كرد، جمعيت جهان در سال 2100 ميلادي به بيش از 10 ميليارد نفر برسد.</SUMMARY>
<NARRATIVE></NARRATIVE>
<TEXT>
به گزارش ايرنا، براساس پيش بيني اين سازمان، جمعيت جهان تا قبل از سال 2050 از مرز 9 ميليارد خواهد گذشت و اگر نرخ باروري فعلي ادامه يابد كه انتظار هم همين خواهد بود، تا پايان اين قرن ميلادي، جمعيت جهان به رقم 10 ميليارد و 100 ميليون نفر خواهد رسيد.

بر اساس «گزارش وضعيت جمعيت جهان 2010» كه از جانب بخش جمعيت اداره امور اقتصادي و اجتماعي ملل متحد روزگذشته - سه شنبه - در مقر سازمان ملل متحد در شهر نيويورك انتشار يافت بيشترين افزايش جمعيت در كشورهاي داراي باروري بالا كه عمدتا در جنوب منطقه صحراي آفريقا قرار دارند و برخي از كشورهاي آسيايي، اقيانوسيه و آمريكاي لاتين رخ خواهد داد.

در اين گزارش آمده است در حال حاضر جمعيت جهان، هفت ميليارد نفر است كه اين رقم تا سال 2023 به هشت ميليارد، 2041 به 9 ميليارد و سپس به 10 ميليارد نفر پس از سال 2081 خواهد رسيد.

«هانيه زلوتنيك» مدير بخش جمعيت سازمان ملل متحد گفت: جمعيت بسياري از كشورها در حال پير شدن است و اين روند ادامه خواهد يافت و به همين ترتيب نرخ باروري در اين كشورها كاهش مي‌يابد.</TEXT>
</DOC>