<?xml version="1.0" encoding="utf-8" ?>
<DOC>
<DOCNO>885</DOCNO>
<DATE-TIME>1390/02/14</DATE-TIME>
<CATEGORY>اجتماعی</CATEGORY>
<TITLE>جمعیت جهان در سال 2050 </TITLE>
<SUMMARY>پیش بینی جدید سازمان ملل متحد، پیش بینی اصلاح شده این گزارش است و بر اساس آن، تا سال ۲۰۵۰ میلادی، جمعیت جهان از مرز ۹ میلیارد نفر فرا‌تر خواهد رفت.</SUMMARY>
<NARRATIVE></NARRATIVE>
<TEXT>
سازمان ملل متحد در گزارش اصلاح شده از جمعیت جهان، پیش بینی کرد: جمعیت کره زمین تا پیش از سال ۲۰۵۰ میلادی به ۹ میلیارد نفر می‌رسد.
 
 
به گزارش حیات، شبکه تلویزیونی «سی. ان. ان.» پیش‌تر به نقل از سازمان ملل متحد گزارش داده بود که «جمعیت جهان در حال حاضر حدود هفت میلیارد نفر است».

سازمان ملل متحد همچنین در گزارش خود اعلام کرده بود که «تا سال ۲۰۲۳ میلادی جمعیت جهان به هشت میلیارد و تا سال ۲۰۴۱ به ۹ میلیارد نفر خواهد رسید».

پیش بینی جدید سازمان ملل متحد، پیش بینی اصلاح شده این گزارش است و بر اساس آن، تا سال ۲۰۵۰ میلادی، جمعیت جهان از مرز ۹ میلیارد نفر فرا‌تر خواهد رفت.

این گزارش همچنین نشان می‌دهد که پس از سال ۲۰۸۱ میلادی جمعیت جهان در نقطه‌ای به ۱۰ میلیارد نفر خواهد رسید.

در گزارش سازمان ملل متحد آمده است: ازدیاد جمعیت بیشتر در کشورهای «پر زاد و ولد» و کشورهای واقع در صحرای آفریقا، آسیا، اقیانوسیه و آمریکای لاتین اتفاق خواهد افتاد. </TEXT>
</DOC>