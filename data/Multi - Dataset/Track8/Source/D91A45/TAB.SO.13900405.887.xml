<?xml version="1.0" encoding="utf-8" ?>
<DOC>
<DOCNO>887</DOCNO>
<DATE-TIME>1390/04/05</DATE-TIME>
<CATEGORY>اجتماعی</CATEGORY>
<TITLE>افزايش جمعيت و كمبود منابع آب جهان </TITLE>
<SUMMARY></SUMMARY>
<NARRATIVE></NARRATIVE>
<TEXT>
رشد جمعيت جهان به سرعت رو به افزايش است اما رشد مصرف آب و منابع آبي سريع‌تر پيش مي‌رود. اين مساله كمترشدن آب را در كشورهاي فقير را به دنبال دارد. به گونه‌اي كه اكنون انتظار مي‌رود سياستمداران با اتخاذ تصميمات به‌جا و بموقع به حل اين مشكل كمك كنند.

به گزارش ايسنا، شبكه خبري دويچه وله آلمان در گزارشي با اشاره به كمبود منابع آبي به ويژه در كشورهاي فقير دنيا آورده است: يكي از موضوعات و چالش‌هاي اصلي سازمان‌هاي جهاني در شرايط فعلي كمك به كمبود هشداردهنده آب در كشورهاي فقير و از ديگر سو تغييرات اقليمي مي‌باشد. درحال حاضر در سطح جهان حدود 900 ميليون تن انسان وجود دارد كه هيچ دسترسي به منابع آبي ندارند و تا سال 2025 نيز حدود 3 ميليارد از جمعيت 5/8 ميليارد كره زمين از كمبود آب رنج مي‌برند.

جمعيت جهان درحالي در سده گذشته سه برابر شده است كه مصرف منابع آبي شش برابر كاهش يافته است.

براي رفع اين چالش نيز سازمان‌هاي جهاني به مطرح كردن اين موضوع در حد چالش‌هاي سياسي جهاني روي آورده‌اند.

درحال حاضر بيش از 30 كشور وجود دارند كه با خطر كمبود منابع آبي تهديد مي‌شوند در اين كشورها نيز علت بيش از 80 درصدي بيماري‌ها به آب آشاميدني آلوده برمي‌گردد.

به گزارش ايسنا، طبق گزارش دويچه وله، در سطح جهان ماهيانه 9/1 ميليون انسان از بيماري‌هاي گوارشي ناشي از آب آلوده مي‌ميرند.

اين گزارش در ادامه مي‌افزايد كه افزايش خشكي تا پايان اين سده باعث از بين نرفتن حدود يك‌سوم زمين‌هاي مناسب براي كشاورزي مي‌شود. در همين حال افزايش كمبود منابع آب در كشورهاي درحال توسعه صنعتي باعث تهديدات بيشتري مي‌شود كه اين مسأله امنيت تغذيه را به خطر مي‌اندازد.

بخش اعظم كمك‌هاي اعطا شده براي حل اين مشكل نيز به قاره آفريقا سرازير مي‌شود و حدود نيمي از اين پروژه‌ها نيز قرار است در جنوب صحرا اجرايي مي‌شود. </TEXT>
</DOC>