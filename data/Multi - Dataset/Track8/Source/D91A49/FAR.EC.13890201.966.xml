<?xml version="1.0" encoding="utf-8" ?>
<DOC>
<DOCNO>966</DOCNO>
<DATE-TIME>1389/02/01</DATE-TIME>
<CATEGORY>اقتصادی</CATEGORY>
<TITLE>رييس سازمان بين‌المللي حمل و نقل هوايي:
5 شركت هواپيمايي اروپا در آستانه ورشكستگي قرار گرفتند</TITLE>
<SUMMARY>خبرگزاري فارس: رييس سازمان بين المللي حمل و نقل هوايي تاكيد كرد ، با توجه به تعطيلي اكثر فرودگاههاي اروپا و لغو پروازها بيش از 5 شركت هواپيمايي اروپا در آستانه ورشكستگي قرار دارند. </SUMMARY>
<NARRATIVE></NARRATIVE>
<TEXT>
به گزارش خبرگزاري فارس به نقل از خبرگزاري فرانسه ، جيوواني بيسيگناني تصريح كرد ، بيش از پنج شركت متوسط و كوچك هواپيمايي اروپا به علت لغو پروازها و كمبود نقدينگي به خطر ورشكستگي قرار دارند . اتحاديه اروپا بايد به شركتهاي در معرض خطر ورشكستگي كمك مالي اختصاص دهد و گرنه ورشكستگي اين شركتها قطعي خواهد بود . وقوع آتشفشان ايسلند موجب تعطيلي فرودگاهها و لغو پروازهاي اروپا طي يك هفته اخير شده است . اين مساله روزانه 200 ميليون دلار به شركتهاي هواپيمايي اروپا زيان وارد كرده است . وي افزود ، به علت رقابت شديد شركتهاي اروپايي نمي توانند در چنين شرايطي قيمت بليت را افزايش دهند. انتهاي پيام/ص </TEXT>
</DOC>