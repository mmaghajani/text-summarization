<?xml version="1.0" encoding="utf-8" ?>
<DOC>
<DOCNO>962</DOCNO>
<DATE-TIME>1389/01/28</DATE-TIME>
<CATEGORY>اقتصادی</CATEGORY>
<TITLE>آتشفشان ايسلند، گردشگري اروپا را زمين‌گير كرد</TITLE>
<SUMMARY>خبرگزاري فارس: گردشگري اروپا كه از چندي پيش از بحران اقتصادي رنج مي‌برد، با ضربه‌ فوران‌هاي آتشفشاني ايسلند، زمين‌گير شد.</SUMMARY>
<NARRATIVE></NARRATIVE>
<TEXT>
به گزارش خبرگزاري فارس، اگر چه كارشناسان فوران‌هاي آتشفشاني در يخچال‌هاي ايسلند را محركي براي ارتقاي گردشگري اين كشور با ورود گردشگران اروپايي مي‌دانستند، اما اكنون اين گدازه‌ها علاوه بر بيرون راندن گردشگران از اين كشور، ضربه‌اي سنگين را نيز بر صنعت گردشگري اروپا وارد كرد. آمارها نشان داده است، دودهاي حاصل از اين فوران‌ها، اروپا را با مشكل مواجه ساخته به نحوي كه بسياري از فرودگاه‌هاي مهم اين قاره به دليل دودهايي كه 1500 كيلومتر از فضاي اروپا را اشغال كرده‌اند،‌ با اختلالات زيادي در فعاليت‌هاي خود مواجه شده، بسياري تعطيل و برنامه پروازي ديگر فرودگاه‌ها نيز با تاخير اجرا شده است. مشكلات به وجود آمده در پروازها، تمايل گردشگران را به سفر به اروپا از بين برده و اثرات منفي گسترده‌اي بر اين قاره وارد آورده است. يكي از بدترين تاثيرات به وجود آمده ماندگاري غبارهاي ناشي از فوران‌ها بر جو اين قاره به مدت 6 ماه خواهد بود. برخي ديگر دگرگوني آب و هوايي را مشكل ديگر اين گرد و غبار مي‌دادند. به گفته كارشناسان، ماندگاري گرد و غبار ناشي از فوران‌ها، باعث كم شدن خصوصيات تابستاني شده و اين فصل پر ترافيك گردشگري اروپا را به يكي از خالي‌ترين فصول اين قاره تبديل خواهد كرد. كارشناسان معتقدند، شرايط موجود، آينده اروپا را با اختلال مواجه كرده و كاهشي 20 درصدي را در ورود گردشگر به اين قاره به وجود مي‌آورد، اگر چه برخي ديگر از كارشناسان ركود 40 تا 60 درصدي را براي اروپا پيش بيني كرده‌اند. انتهاي پيام/ر</TEXT>
</DOC>