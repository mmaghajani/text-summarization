<?xml version="1.0" encoding="utf-8" ?>
<DOC>
<DOCNO>963</DOCNO>
<DATE-TIME>1389/01/28</DATE-TIME>
<CATEGORY>اقتصادی</CATEGORY>
<TITLE>خاكستر آتشفشان ايسلند 16هزار پرواز را متوقف كرد</TITLE>
<SUMMARY>خبرگزاري فارس: خاكستر ناشي از آتشفشان ايسلند 16 هزار پرواز را در اروپا متوقف كرده است.</SUMMARY>
<NARRATIVE></NARRATIVE>
<TEXT>
به گزارش باشگاه خبري فارس «توانا»، امروز شنبه بالغ بر 16 هزار پرواز در آسمان اروپا به دليل ابر ناشي از خاكستر آتشفشان ايسلند لغو شده است. بنابر اعلام مسئولان، پروازهاي انگليس و بلژيك تا ساعت يك قبل از ظهر روز يك‌شنبه تعطيل خواهد بود. به گزارش «سي‌ان‌ان»، «بريتيش ايرويز» تمام پروازهاي از مبدا لندن و با مقصد اين شهر را امروز لغو كرده است. بسياري از پروازهاي آمريكاي‌شمالي به مقصد انگليس شب گذشته به اسكاتلند هدايت شده‌اند؛ ايرلند نيز تمامي پروازها به مقصد اروپاي‌شمالي و ايتاليا را تا روز دوشنبه لغو كرده است. پروازهاي كشور آلمان نيز تا ساعت 8 شب فردا يك شنبه كنسل شده است، استراليا هم پروازهاي فرودگاه‌هاي اصلي خود را تا ساعت 8 شب فردا يك‌شنبه لغو كرده است. انتهاي پيام/ك</TEXT>
</DOC>