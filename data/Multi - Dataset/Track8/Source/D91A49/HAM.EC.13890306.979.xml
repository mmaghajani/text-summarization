<?xml version="1.0" encoding="utf-8" ?>
<DOC>
<DOCNO>979</DOCNO>
<DATE-TIME>1389/03/06</DATE-TIME>
<CATEGORY>اقتصادی</CATEGORY>
<TITLE>تحقیق جدید درباره ضررهای اقتصادی آتشفشان ایسلند </TITLE>
<SUMMARY></SUMMARY>
<NARRATIVE></NARRATIVE>
<TEXT>
اقتصاد > اقتصاد‌جهان- همشهری آنلاین:
یک گروه تحقیقات اقتصادی انگلیسی اعلام کرد، نه فقط هوانوردی جهانی، بلکه اقتصاد جهانی هم به شدت تحت تاثیر ابر خاکستری ناشی از فعالیت آتشفشان ایسلند قرار گرفت.

خبرگزاری آلمان از پاریس گزارش داد، آکسفورد اکونومیکس در تحقیقی که برای شرکت هوایی ایرباس، مستقر در پاریس، تهیه کرد، گفت ابر خاکستری آتشفشان ایجافجالاجوکول (Eyjafjallajoekull) در ایسلند پنج میلیارد دلار خسارت به تولید ناخالص داخلی جهان وارد آورد.

بنا بر این گزارش، فقط بخش هوانوردی نبود که به خاطر تعطیلی فرودگاه‌ها و لغو پروازها به خاطر فعال شدن آتشفشان در 14 آوریل خسارت دید.

این گزارش با اعلام اینکه شرکت‌های مرتبط با صنعت حمل و نقل کالا از طریق هوا هم متحمل خسارت شدند، نمونه‌های بسیاری را همچون تاجران گل در کنیا ذکر کرد که قادر به ارسال محصولات خود به اروپا نشدند یا خودروسازان در اروپا و شرکت‌های تولید تلفن همراه در کره با کمبود در تامین قطعات متحمل خسارت شدند.

آکسفورد اکونومیکس اعلام کرد در هفته 15 تا 21 آوریل بیش از همه بخش هوانوردی اروپا آسیب دید که بیش از 100 هزار پروازش لغو شد و خطوط هوایی‌اش 2.2 میلیارد دلار از درآمد خود را از دست دادند.</TEXT>
</DOC>