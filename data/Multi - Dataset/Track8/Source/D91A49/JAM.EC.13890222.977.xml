<?xml version="1.0" encoding="utf-8" ?>
<DOC>
<DOCNO>977</DOCNO>
<DATE-TIME>1389/02/22</DATE-TIME>
<CATEGORY>اقتصادی</CATEGORY>
<TITLE>پس از پوشاندن بخش‌هايي از آسمان اروپا
توده‌هاي آتشفشان ايسلند به آفريقا رسيد</TITLE>
<SUMMARY>جام جم آنلاين: توده‌هاي آتشفشان ايسلند با عبور از درياي مديترانه به قاره سياه رسيد و موجب تعطيل فرودگاه‌هاي مراكش شد.</SUMMARY>
<NARRATIVE></NARRATIVE>
<TEXT>
به گزارش شبكه الجزيره ، موج دوم از بحران خاكسترهاي آتشفشاني ايسلند پس از آنكه بخش‌هايي از اروپا را فراگرفت و موجب تعطيل سفرهاي هوايي در اسپانيا و پرتغال و چند كشور ديگر اروپايي شد، اين بار مرزهاي آفريقا را در نورديد و به مراكش رسيد.

مسئولان مراكشي اعلام كردند كه 8 فرودگاه اين كشور به دليل خاكسترهاي آتشفشاني ايسلند به طور موقت تعطيل شدند.

الجزيره با اشاره به اينكه اين تعطيل در ادامه بحران هوايي در كشورهاي ايتاليا، اسپانيا و پرتغال است، افزود: خاكسترهاي آتشفشاني به نزديكي فلسطين اشغالي و تركيه رسيده است.

پيش از اين مقامات دولت ايسلند از احتمال گسترش ابر خاكستر آتشفشان اين كشور و ايجاد اختلال مجدد در سفرهاي هوايي قاره اروپا خبر داده بودند.

ماه گذشته و در پي فعاليت آتشفشان ايسلند، فعاليت فرودگاه‌هاي اروپايي 6 روز كاملاً متوقف شد و هزاران اروپايي در فرودگاه‌ها سرگردان شده و ميليارها دلار به شركت‌هاي هواپيمايي خسارت وارد شد.

فارس</TEXT>
</DOC>