معاون دانشجویی وزیر علوم در تشریح جزئیات آیین‌نامه بازنگری شده انتقال به داخل دانشجویان ایرانی شاغل به تحصیل در خارج کشور گفت:این تسهیلات برای افرادی است که در دانشگاه خارجی ثبت نام کرده اند و حداقل 12 واحد اصلی را نیز گذرانده‌اند.
همچنین افرادی مشمول این انتقال می‌شوند که در سفارت جمهوری اسلامی ایران در آن کشور پرونده آموزشی داشته باشند.همچنین درباره معافیت تحصیلی و وضعیت نظام وظیفه دانشجویان ایرانی شاغل به تحصیل خارج ازکشور به هنگام انتقال نیز گفت: اداره نظام وظیفه 
فقط برای افرادی که از طریق کنکور وارد دانشگاه‌ شده‌اند معافیت تحصیلی صادر می‌کند. اما با رایزنی‌های مختلفی که صورت گرفت بالاخره معافیت‌های تحصیلی برای دانشجویان واحدهای بین‌الملل نیز صادر شد.
سردار موسی کمالی در گفتگو با خبرنگار مهر با اشاره به اجرا شدن تمامی معافیتها در سال 90 گفت: تمام مقرراتی که در سال جاری در خصوص خدمت سربازی وجود دارد در سال آینده نیز اجرایی می شود.
وی ادامه داد: طرح معافیت سه برادری نیز در سال آینده اجرا می شود واگر مشمولی علاوه بر برادران خواهری داشته که به  سربازی اعزام شده می تواند از معافیت سه برادری استفاده کند.
سردار موسی کمالی در همایش هجدهمین مجمع پیشگیری از وقوع جرم سازمان قضایی نیروهای مسلح از آغاز تعویض کارت‌های معافیت خدمت نظام وظیفه خبر داد و اظهار داشت: کارت‌های هوشمند جایگزین کارت‌های قبلی می‌شود.
وی از ارائه طرح اصلاح قانون خدمت نظام وظیفه عمومی به مجلس شورای اسلامی خبر داد و بیان داشت: این طرح در 84 ماده تنظیم شده و مزایای زیادی دارد. 
جانشین رییس سازمان وظیفه عمومی ناجا با بیان اینکه فرار از سربازی یک جرم است، گفت:
غیبت برای کسانی است که در موعد مقرر خود را برای انجام سربازی معرفی نمی‌کنند اما فرار برای کسانی اطلاق می‌شود که به خدمت سربازی اعزام و پس از اخذ مرخصی از محل خدمت یا خارج‌شدن از محیط دیگر باز نمی‌گردند.
شرایط اضافه ‌خدمت و مجازات‌های غیبت برای مشمولان غایب در زمان صلح؛ در قانون جدید برای غیبت تا سقف سه ماه، سه ماه اضافه خدمت، برای غیبت بیش از سه ماه تا یک سال شش ماه اضافه خدمت و برای افرادی که بیشتر از یک‌سال غیبت داشته‌اند علاوه بر اینکه شش‌ ماه اضافه خدمت تعلق می‌گیرد، فراری محسوب می‌شوند و به جرم آنان در دادگاه رسیدگی می‌شود.
سردار سید حمید صدرالسادات گفت: از ابتدای امسال تنها پسر خانواده‌هایی که تحت پوشش کمیته امداد یا بهزیستی بوده و دارای حداقل سه فرزند دختر هستند از انجام خدمت دوره ضرورت معاف می‌شوند.
رئیس سازمان وظفه ناجا گفت: مشمولان متاهل در صورتی که وضعیت خدمتی خود را در موعد مقرر مشخص کنند، اضافه خدمت آنان بخشیده خواهد شد.
سردار سيد حميد صدرالسادات در نشست خبري افزود:‌ در تسهيلات ايجاد شده ،خدمات به صورت غير حضوري انجام مي‌شود که بر اساس آن افراد با مراجعه به پليس +10 موضوعات خود را پيگيري مي‌کنند.
وي با اشاره به موضوع وجه الضمان سفرهاي زيارتي و علمي گفت:‌در سفرهاي زيارتي اخذ يک چک، حذف و ارائه تعهدنامه محضري جايگزين شده است.
بنابر اعلام سازمان وظيفه عمومي ناجا مشمولاني که هر يک از شرايط زير را داشته باشند مي‌توانند موعد اعزام به خدمت خود را تمديد کنند.
1.مشمولان بيمار
2. مشمولان واجد شرايط استخدام در نيروهاي مسلح
3. مشمولان غيرغائب واجد شرايط ماده 127
4. فوت بستگان درجه يک مشمول
5. پذيرفته شدگان قطعي دانشگاه‌ها و موسسات آموزش عالي 
6. مشمولان متولد نيمه دوم سال
همچنين سازمان وظيفه عمومي ناجا اعلام کرد که مشمولاني که هر يک از شرايط زير را داشته باشند مي‌توانند موعد اعزام خود را به جلو بيندازند:
 1. مشمولاني که داراي کسر خدمت بيش از يکسال باشند.
2. مشمولان غايبي که در دوره‌هاي اعزام بعدي قرار گرفته‌اند.
3. با توجه به ظرفيت مراکز آموزش نيروهاي مسلح، امکان اعزام مشمول در موعد مورد تقاضا وجود داشته باشد.
عبدالله معتمدی گفت:دانشگاه پیام نور برای ادامه تحصیل سربازانی که تمایل دارند دانشجوی پیام نور باشند و یا هم اکنون دانشجوی این دانشگاه در تمام مقاطع تحصیلی هستند، می تواند معافیت تحصیلی دریافت کند.
برخی تغییرات مهم قانون خدمت وظیفه ی عمومی اعلام شد.حذف معافيت تك‌فرزند ذكور با پدر بالاي‌٦٠ سال، اجرا نشدن معافيت دو برادري، منتفي شدن افزايش حقوق سربازان، الزام داشتن كارت پايان خدمت براي دريافت وام بانكي و اعلام مدت مجاز تحصيل در دانشگاه‌ها 
به موجب فرمان رهبر معظم انقلاب چنانچه سه برادر خدمت كرده باشند، برادر چهارم از خدمت سربازي معاف است و اين قانون تا سال 91 ادامه خواهد داشت.
در حال حاضر براساس موافقت رهبري، مدت سربازي 18 ماه باقي مانده كه اين مدت در مناطق عملياتي و امنيتي 16 ماه و مناطق بدآب‌وهوا و محروم 17 ماه است.
قانون جدید نظام وظیفه15 مهر ماه سال گذشته از سوی مجلس تصویب و به شورای نگهبان ارجاع داده شد ولی شورای نگهبان ایراداتی را به آن مطرح و طرح را به مجلس ارجاع داد و مجلس نیز در اسفند ماه سال 88 ایرادات شورای نگهبان را برطرف و طرح را دوباره به شورای نگهبان فرستاد، اما شورای نگهبان مجددا ایرادات دیگری مبنی بر این که موضوع بار مالی این طرح برطرف نشده است به آن وارد کرد اما دولت هنوز منابع مالی اجرای این طرح را مشخص نکرده است.
رییس سازمان نظام وظیفه درباره خروج مشمولان از کشور اظهار داشت: در گذشته تنها 16 استان مجوز خروج مشمولان از کشور را صادر می کرد که این 16 استان به 31 استان افزایش یافت. همچنین درباره سفرهای زیارتی اخذ چک حذف و ارایه تعهدنامه محضری جایگزین شده است.
همچنین در بخش معافیت معلولان با توجه به عنایت مقام معظم رهبری، اگر در خانواده ای یک فرزند پسر بالای 18 سال باشد و یک معلول چه خواهر یا برادر، این فرزند هم می تواند معاف شود.
وی تصریح کرد:یک فرزند مشمول خانواده هایی که پدر یا مادرشان 25 درصد جانبازی یا 30ماه سابقه جبهه یا 36ماه سابقه آزادگی داشته باشد، معاف  می شوند. همچنین اگر با تلفیق موارد جانبازی و سابقه جبهه با هم منجر به 30ماه شود، یک فرزند خانواده معاف خواهد شد. 
رییس سازمان  وظیفه عمومی افزود: اگر مادری فاقد همسر و تحت پوشش کمیته امداد باشد و 2 فرزند پسر بالای 18سال داشته باشد، استثنائاً با توجه به عنایات مقام معظم رهبری یکی از فرزندان معاف می شود.
مجلس هشتم که آخرین روز‌هایش را می‌گذراند، پس از ۳ سال قانون جدید نظام وظیفه را تصویب کرد، قانونی که تقریبا هیچ چیز مهمی نداشت!
