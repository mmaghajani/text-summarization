<?xml version="1.0" encoding="utf-8" ?>
<DOC>
<DOCNO>015</DOCNO>
<DATE-TIME>1390/08/23</DATE-TIME>
<CATEGORY>ورزشی</CATEGORY>
<TITLE>نظر علی پروین درباره قهرمانی بهداد سليمي:بهداد سلیمی عمدا رکورد مجموع وزنه‌برداری دنیا را نشکست </TITLE>
<SUMMARY></SUMMARY>
<NARRATIVE></NARRATIVE>
<TEXT>
ورزش > وزنه‌برداری  - همشهری آنلاین:
علی پروین عضو هیئت مدیره باشگاه پرسپولیس درباره قهرمانی بهداد سلیمی به اظهارنظر پرداخت.

به گزارش فارس، علی پروین در جریان تمرین امروز پرسپولیس درباره قرمانی بهداد سلیمی گفت: بهداد سلیمی عمدا رکورد مجموع وزنه برداری دنیا را در مسابقات قهرمانی جهان نشکست تا این کار را در المپیک لندن انجام دهد.

بهداد سلیمی در حرکت یکضرب موفق شد با بالای سر بردن وزنه 214 کیلوگرمی، علاوه بر کسب مدال طلا، رکورد حسین رضازاده که در سپتامبر سال 2003 در چین به ثبت رسیده بود را یک کیلوگرم ارتقا بخشد. وی در حرکت دوضرب هم وزنه 250 کیلوگرمی را مهار کرد تا ضمن کسب مدال طلای این حرکت با مجموع 464 به مدال طلای دسته فوق سنگین مسابقات وزنه برداری قهرمانی جهان دست یابد.

تیم ملی وزنه‌برداری ایران در هفتاد و نهمین دوره مسابقات وزنه‌برداری قهرمانی جهان در فرانسه با کسب امتیاز ۴۹۵ برای اولین‌بار به عنوان سومی جهان رسید تا بهترین نتیجه تاریخ وزنه‌برداری برای کشورمان رقم بخورد.</TEXT>
</DOC>