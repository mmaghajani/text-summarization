<?xml version="1.0" encoding="utf-8" ?>
<DOC>
<DOCNO>019</DOCNO>
<DATE-TIME>1391/03/06</DATE-TIME>
<CATEGORY>ورزشی</CATEGORY>
<TITLE> قائمشهر سراسر سپاس؛استقبال بی‌نظیر مازندرانی‌ها از بهداد سلیمی</TITLE>
<SUMMARY>خبرگزاری فارس: قهرمان وزنه‌برداری جهان امروز با استقبال بی‌نظیر مردم مازندران وارد قائمشهر شد.</SUMMARY>
<NARRATIVE></NARRATIVE>
<TEXT>
به گزارش خبرگزاری فارس از شهرستان قائمشهر، پیش از ظهر امروز پهلوان بلندآوازه جهان، قهرمان فوق سنگین وزن وزنه‌برداری جهان با حضور استاندار، مدیران کل مازندران، مسئولان شهرستان قائمشهر و استقبال بی‌نظیر و سرشار از تقدیر و شعف مردم مازندران وارد قائمشهر شد.
فرماندار قائمشهر با حضور در بین مردم، استقبال امروز مردم قائمشهر از این دلاور مرد ایران زمین را باشکوه بی‌نظیر و تاریخی عنوان کرد و با آرزوی قهرمانی این پهلوان در مسابقات المپیک لندن، از شهروندان خواست تا خود را برای استقبالی باشکوه تر در سال آینده آماده سازند. 
علی پیرفلک ابراز داشت: مراسم تجلیل از بهداد سلیمی روز دوشنبه در سالن همایش شهرداری قائمشهر از ساعت 9 تا 11 برگزار می‌شود. 
رئیس اداره ورزش و جوانان قائمشهر نیز اعلام کرد: به افتخار این عزت آفرینی امروز، قائمشهر قطب ورزش جهان است. 
عادل عالیشان تاکید کرد: اهتزاز پرچم ایران در سرزمین کفر افتخار بزرگی است که سلیمی خالق آن و سزاوار برترین ستایش‌ها است. 
وی با اشاره به حضور استاندار مازندران در استقبال از کاروان تیم ملی وزنه‌برداری ایران به عنوان تنها مسئول ارشد سیاسی استان مازندران، اقدام ارزنده ایشان را موجب دلگرمی ورزشکاران و الگویی برای مدیران استان در راستای قدرشناسی از دلاوران مازندران یاد کرد.</TEXT>
</DOC>