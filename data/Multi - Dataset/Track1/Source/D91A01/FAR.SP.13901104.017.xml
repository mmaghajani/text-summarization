<?xml version="1.0" encoding="utf-8" ?>
<DOC>
<DOCNO>017</DOCNO>
<DATE-TIME>1390/11/04</DATE-TIME>
<CATEGORY>ورزشی</CATEGORY>
<TITLE>سلیمی و رستمی در انتظار افتخاری تاریخی:فرصت نظرسنجی بهترین وزنه‌بردار جهان به پایان رسید </TITLE>
<SUMMARY>خبرگزاری فارس: فرصت شرکت در نظرسنجی فدراسیون جهانی برای انتخاب بهترین وزنه‌بردار جهان به پایان رسید.</SUMMARY>
<NARRATIVE></NARRATIVE>
<TEXT>
به گزارش باشگاه خبری فارس «توانا»، پس از درخشش پولاد مردان وزنه‌برداری ایران در رقابت‌های وزنه‌برداری قهرمانی جهان در رقابت‌های پاریس 2011 و کسب بهترین نتیجه تاریخ وزنه‌برداری برای کشورمان در این رقابت‌ها، نام بهداد سلیمی و کیانوش رستمی، دو طلایی ایران در رقابت‌های پاریس در نظرسنجی که در سایت فدراسیون جهانی وزنه‌برداری به منظور انتخاب بهترین‌ وزنه‌بردار جهان قرار گرفته است در کنار 6 وزنه بردار دیگر به چشم می‌خورد.

این نظرسنجی از 17 دی‌ماه سال جاری روی فدراسیون جهانی قرار گرفت و امروز نیز فرصت شرکت در آن به پایان رسید و قرار است به زودی از سوی این فدراسیون و بر اساس آرای به ثبت رسیده، بهترین وزنه‌بردار سال 2011 جهان مشخص و معرفی شود.

سال گذشته بهداد سلیمی از کشورمان این عنوان را کسب کرد و به احتمال زیاد با توجه به اینکه وزنه‌بردار فوق سنگین کشورمان امسال با شکستن رکورد جهان به عنوان قهرمانی رقابت‌های پاریس 2011 رسید، امسال نیز بخت نخست کسب این عنوان محسوب می‌شود.
 
8 وزنه برداری که در اوزان 8 گانه در صدر بهترین‌ها برای انتخاب بهترین وزنه‌بردار جهان در لیست فدراسیون جهانی قرار دارند در قسمت مردان به شرح زیر هستند تا در نهایت برنده جایزه سال "جنو بوسکووسچ" معرفی و اعلام شود.
56 کیلوگرم: جیانگ‌بیائو از چین
62 کیلوگرم: جی ژانگ از چین
69 کیلوگرم: دشانگ تانگ از چین
77 کیلوگرم: ژیائوجون لو از چین
85 کیلوگرم: کیانوش رستمی از ایران
94 کیلوگرم: ایلیا ایلین از قزاقستان
105 کیلوگرم: آکائف از روسیه
105+ کیلوگرم: بهداد سلیمی از ایران</TEXT>
</DOC>