<?xml version="1.0" encoding="utf-8" ?>
<DOC>
<DOCNO>007</DOCNO>
<DATE-TIME>1389/12/07</DATE-TIME>
<CATEGORY>ورزشی</CATEGORY>
<TITLE>بهداد سلیمی بهترین وزنه‌بردار سال 2010 جهان شد </TITLE>
<SUMMARY></SUMMARY>
<NARRATIVE></NARRATIVE>
<TEXT>
ورزش > وزنه‌برداری  - همشهری آنلاین:
مجله جهانی فدراسیون بین‌المللی، بهداد سلیمی بهترین را به عنوان بهترین وزنه‌بردار جهان در سال 2010 انتخاب کرد.

 به گزارش ایسنا، بهداد سلیمی در رقابتهای وزنه‌برداری قهرمانی بزرگسالان جهان در آنتالیا عنوان قهرمانی را به دست آورد و در بازیهای آسیایی گوانگجو هم مدال طلای دسته فوق سنگین را به گردن آویخت تا از نگاه کاربران سایت فدراسیون جهانی وزنه برداری شایسته ترین فرد برای معرفی به عنوان بهترین وزنه بردار سال 2010 میلادی لقب بگیرد.

 انتخاب بهترین وزنه‌بردار سال از سوی مجله فدراسیون جهانی وزنه برداری و با رای گیری از کابران پایگاه اینترنتی سایت رسمی این فدراسیون صورت می گیرد تا در پایان جایزه «ینو بوسکویچ» به وزنه بردار برتر جهان اهدا شود.

 بوسکویچ یکی از خبرنگاران ورزشی نویش کشور مجارستان است که اولین بار ایده انتخاب وزنه بردار سال جهان را در سال 1982 مطرح کرد.

 پیش از این حسین رضازاده 3 بار در سالها 2000، 2002 و 2004 به عنوان بهترین وزنه‌بردار جهان انتخاب شده بود.

 البته کوروش باقری در سال 2001 و علی فلاحتی‌نژاد نیز در سال 2003 این عنوان را به خود اختصاص داده بودند.

 بهداد سلیمی طی مراسم ویژه‌ای جایزه «ژنو بوسکویچ» را از دست مسئولان فدراسیون جهانی وزنه برداری دریافت خواهد کرد.</TEXT>
</DOC>