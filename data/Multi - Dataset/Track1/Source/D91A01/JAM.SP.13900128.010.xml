<?xml version="1.0" encoding="utf-8" ?>
<DOC>
<DOCNO>010</DOCNO>
<DATE-TIME>1390/01/28</DATE-TIME>
<CATEGORY>ورزشی</CATEGORY>
<TITLE>وزنه‌برداري قهرماني آسيا – چين:سليمي قهرمان دسته فوق سنگين شد </TITLE>
<SUMMARY>جام جم آنلاين: وزنه‌برداران فوق سنگين كشورمان قهرمان و نايب قهرمان رقابت‌‌هاي وزن 105+ كيلوگرم قهرماني آسيا شدند.</SUMMARY>
<NARRATIVE></NARRATIVE>
<TEXT>
به گزارش فارس، در روز پاياني رقابت‌هاي وزنه‌برداري قهرماني آسيا كه به ميزباني چين در حال برگزاري است، بهداد سليمي وزنه‌بردار فوق سنگين كشور‌مان ابتدا موفق شد در حركت يك‌ضرب به مدال طلاي اين رقابت‌ها دست پيدا كند.

بهداد سليمي هر 3 درخواست خود را به ميزان 200، 205 و 208 كيلوگرم با موفقيت بالاي سر برد و به راحتي عنوان قهرماني آسيا را از آن خود كرد.

در اين وزن هايبو سان از چين دوم شد و اوتا كازومي از ژاپن به مدال برنز رسيد. همچنين بهادر مولايي ديگر وزنه‌بردار ايران در اين وزن با بلند كردن وزنه 176 كيلوگرمي در مكان چهارم آسيا ايستاد.

در رقابت‌هاي دوضرب نيز سليمي با مهار وزنه 250 كيلوگرمي در انتخاب دوم با مجموع 458 كيلوگرم به مقام قهرماني آسيا رسيد و عنوان قهرماني بازي‌هاي آسيايي 2010 گوانگجو را تكرار كرد.

همچنين بهادر مولايي با بالا بردن وزنه 222 كيلوگرمي ضمن كسب مدال برنز رقابت‌هاي دوضرب با مجموع 398 به نايب قهرماني آسيا رسيد.

در حركات مجموع علي مهد از سوريه با 393 كيلوگرم به عنوان سومي آسيا رسيد.</TEXT>
</DOC>