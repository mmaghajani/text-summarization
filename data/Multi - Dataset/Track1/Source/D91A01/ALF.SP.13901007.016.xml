<?xml version="1.0" encoding="utf-8" ?>
<DOC>
<DOCNO>016</DOCNO>
<DATE-TIME>1390/10/07</DATE-TIME>
<CATEGORY>ورزشی</CATEGORY>
<TITLE>برترین ورزشکاران سال2011 ایران مشخص شدند </TITLE>
<SUMMARY></SUMMARY>
<NARRATIVE></NARRATIVE>
<TEXT>
ورزشی نویسان ایران با اختصاص بیشترین آراء، بهداد سلیمی و خدیجه آزادپور را به عنوان برترین ورزشکاران ایران در سال ۲۰۱۱ معرفی کردند.

به گزارش مهر، در این نظرسنجی که براساس فراخوان انجمن جهانی ورزشی نویسان(ایپز) و به منظور انتخاب برترین های ورزش کشورهای جهان انجام شد در بین ورزشکاران مرد بهداد سلیمی(وزنه برداری) با اختصاص ۸۶ درصد آرا رتبه نخست را از آن خود کرد. احسان حدادی(دوومیدانی)، علیرضا نادی(والیبال)، و سعید عبدولی(کشتی فرنگی) به ترتیب رتبه های بعدی را به خود اختصاص دادند. در بین ورزشکاران زن نیز رتبه نخست به خدیجه آزادپور(ووشو) اختصاص یافت و آرزو معتمدی(قایقرانی)، مه لقا جان بزرگی(تیراندازی)، و سوسن حاجی پور(تکواندو) در رتبه های بعد قرار گرفتند.
نتایج این نظرسنجی از سوی انجمن ورزشی نویسان ایران جهت درج در سایت و مجله انجمن جهانی ورزشی نویسان به دبیرخانه ایپز ارسال شد.</TEXT>
</DOC>