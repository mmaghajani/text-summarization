<?xml version="1.0" encoding="utf-8" ?>
<DOC>
<DOCNO>009</DOCNO>
<DATE-TIME>1389/12/26</DATE-TIME>
<CATEGORY>ورزشی</CATEGORY>
<TITLE>سلیمی برای دریافت جایزه بهترین وزنه‌بردار سال 2010 به ترکیه رفت </TITLE>
<SUMMARY></SUMMARY>
<NARRATIVE></NARRATIVE>
<TEXT>
ورزش > وزنه‌برداری  - همشهری آنلاین:
بهداد سلیمی،‌ قوی‌ترین مرد جهان برای دریافت جایزه بهترین وزنه‌بردار سال 2010 جهان عازم ترکیه شد.


به گزارش مهر، جایزه سلیمی روز پنجشنبه (26 اسفند) در حاشیه کنگره جهانی ضد دوپینگ که در شهر استانبول ترکیه برگزار خواهد شد، به این وزنه‌بردار اهدا می‌شود.

برای نخستین بار است که بهترین وزنه‌بردار جهان، جایزه خود را در حضور بیش از 100 نماینده از کشورهای مختلف جهان و مسئولین فدراسیون بین‌المللی وزنه‌برداری دریافت خواهد کرد.

مجله رسمی فدراسیون بین‌المللی وزنه‌برداری اوایل اسفندماه سال جاری، سلیمی، وزنه‌بردار فوق سنگین ایران را به عنوان بهترین وزنه‌بردار سال 2010 جهان معرفی کرد.

لطفعلی پورکاظمی، رئیس فدراسیون پزشکی ورزشی کشورمان بهداد سلیمی را در این سفر همراهمی می‌کند.</TEXT>
</DOC>