<?xml version="1.0" encoding="utf-8" ?>
<DOC>
<DOCNO>028</DOCNO>
<DATE-TIME>1390/08/02</DATE-TIME>
<CATEGORY>اجتماعی</CATEGORY>
<TITLE>ابتکار گوگل برای کمک به زلزله زدگان ترکیه </TITLE>
<SUMMARY>در پی وقوع زلزله 7.3 ریشتری در شهر وان در جنوب شرقی ترکیه، گوگل سایتی را راه اندازی کرده که بر اساس آن خانواده قربانیان زلزله می توانند از آخرین وضعیت اقوام خود با خبر شوند.</SUMMARY>
<NARRATIVE></NARRATIVE>
<TEXT>
ابتکار گوگل برای کمک به زلزله زدگان ترک و بیانیه وزارت کشور ترکیه در خصوص آغاز عملیات امداد و نجات و تامین مواد غذایی زلزله زدگان از آخرین اخبار مربوط به زلزله ترکیه است.

به گزارش «مهر» به نقل از رسانه های ترکیه، در پی وقوع زلزله 7.3 ریشتری در  شهر وان در جنوب شرقی ترکیه،  گوگل سایتی را راه اندازی کرده که بر اساس آن خانواده قربانیان زلزله می توانند از آخرین وضعیت اقوام خود با خبر شوند.

گوگل پیش از این چنین سایت اینترنتی را برای کمک به زلزله زدگان زمین لرزه 8.9 ریشتری در ژاپن و قربانیان زلزله سال 2010 هائیتی راه اندازی کرده بود.

همچنین وزارت کشور ترکیه در بیانیه ای از آغاز عملیات امداد و نجات در مناطق آغری، موش و دوغبیاضیت و برپایی چادر در این مناطق و تامین مواد غذایی زلزله زدگان خبر داد. </TEXT>
</DOC>