<?xml version="1.0" encoding="utf-8" ?>
<DOC>
<DOCNO>036</DOCNO>
<DATE-TIME>1390/08/04</DATE-TIME>
<CATEGORY>اجتماعی</CATEGORY>
<TITLE>شورش در زندان شهر زلزله زده ترکیه </TITLE>
<SUMMARY>خانواده‌های زندانیان خشمگین از اقدام ماموران امنیتی، بیرون زندان شهر وان تجمع کرده و خواهان آن هستند که زندانیان به فضای باز زندان منتقل شوند و خشونت متوقف شود. خبرگزاری رویترز به نقل از این خانوادها در پشت در زندان نوشته است که مقامات هنوز به آنها پاسخی‌ نداده‌اند. </SUMMARY>
<NARRATIVE></NARRATIVE>
<TEXT>
سرویس بین الملل - سه روز بعد از زلزله‌ی۲، ۷ ریشتری که استان وان واقع در جنوب شرقی ترکیه را لرزاند، در زندان اصلی شهر وان درگیری‌های شدیدی بین زندانیان و زندانبان‌ها رخ داده است. شاهدان عینی می‌گویند که شعله‌های آتش و دود از پس دیوارهای زندان قابل مشاهده است و صدای تیراندازی از داخل زندان شنیده می‌شود.

به گزارش «تابناک» دویچه وله گزارشی را منتشر کرده که بر اساس آن ، درگیری از آن‌جایی شروع شد که یک پس لرزه‌ی سنگین ۵/۴ ریشتری زندانیان را به هراس و دلهره انداخت. مقامات زندان از خروج زندانیان از سلول‌ها جلوگیری کردند و زندانیان نیز شروع به اعتراض کرده و وسایل داخل سلول‌ها را آتش زدند.

گزارش‌ها حاکی از آن است که برخی زندانیان در ساعات اولیه بعد از زلزله‌ی روز یک شنبه، موفق به فرار از زندان شده‌اند. این فرار نگرانی‌های امنیتی مسئولان را افزایش داده و نیروهای امنیتی بیشتری در اطراف زندان شهر وان مستقر شده‌اند.

بعد از اعتراض‌های زندانیان که می‌خواستند مسئولان دستکم آن‌ها را به فضای باز زندان منتقل کرده تا از آسیب‌های احتمالی پس لرزه‌های سنگین در امان باشند، مقامات امنیتی به آن‌ها حمله برده‌اند.

 گزارش‌ها حاکی از آن است که مقامات امنیتی به سوی زندانیان گاز اشک‌آور پرتاب کرده و تیرهوایی شلیک کرده‌اند. نگهبانان زندان و مقامات امنیتی همچنین زندانیان را مورد ضرب و شتم شدید قرار داده‌اند.

خانواده‌های خشمگین، پشت در زندان

خانواده‌های زندانیان خشمگین از اقدام ماموران امنیتی، بیرون زندان شهر وان تجمع کرده و خواهان آن هستند که زندانیان به فضای باز زندان منتقل شوند و خشونت متوقف شود. خبرگزاری رویترز به نقل از این خانوادها در پشت در زندان نوشته است که مقامات هنوز به آنها پاسخی‌ نداده‌اند.

امدادگران موفق شدند یک نوزاد دو هفته‌ای و مادرش را زنده از زیر آوار بیرون کشند. :  امدادگران موفق شدند یک نوزاد دو هفته‌ای و مادرش را زنده از زیر آوار بیرون کشند. یک نماینده‌ی کرد پارلمان ترکیه نیز به همراه خانواده‌های زندانیان پشت در زندان وان تجمع کرده است. آیسل توگلوک، نماینده کرد پارلمان ترکیه به بی‌بی‌سی جهانی گفته است که خانواده‌ها خواهان آن هستند که همین حالا به آن‌ها پاسخ روشنی داده شود که چه اتفاقی در داخل زندان افتاده است و از صدای تیراندازی، فریادها و دیدن شعله‌های آتش، هراسان و نگران هستند.

این نماینده‌ی پارلمان تاکید کرده است که در چنین وضعیتی "حق زندانی" است که خواهان حضور در فضای باز زندان باشد تا از جان خود حفاظت کند. آیسل توگلوک می‌گوید: «با گوش خودمان صدای شلیک تیر را شنیده و دیدیم که پلیس با گاز اشک‌آور به سمت سلول‌ها حمله برد‌.» </TEXT>
</DOC>