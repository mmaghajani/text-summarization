<?xml version="1.0" encoding="utf-8" ?>
<DOC>
<DOCNO>023</DOCNO>
<DATE-TIME>1390/08/01</DATE-TIME>
<CATEGORY>اجتماعی</CATEGORY>
<TITLE>زمین لرزه ترکیه 45 ساختمان را به طور کامل ویران کرد </TITLE>
<SUMMARY></SUMMARY>
<NARRATIVE></NARRATIVE>
<TEXT>
حادثه > خارجی  - همشهری آنلاین:
پیش بینی می‌شود که آمار کشته شدگان زمین لرزه روز یکشنبه در ترکیه از یک‌هزار نفر فراتر رود و معاون نخست وزیر این کشور نیز می‌گوید زلزله دست کم 45 ساختمان را به طور کامل ویران کرده است.

به گزارش ایرنا به نقل از خبرگزاری آسوشیتدپرس، بشیر آتالای، معاون نخست وزیر ترکیه گفت، زلزله روز یکشنبه بین 25 تا 30 ساختمان و یک خوابگاه را در شهر اریکس و دست کم 10 ساختمان را در شهر وان منهدم کرده است.

تاکنون بیش از 50 مجروح به بیمارستان ها منتقل شده‌اند.

بسیاری از روستاهای اطراف 'وان' نیز ویران شده‌اند.

لحظاتی پیش، مصطفی ادریک، مدیر رصد خانه قندیلی به تلویزیون ترکیه گفت تلفات زمین لرزه بین پانصد تا یکهزار نفر پیش بینی می‌شود.

کار نجات آسیب دیدگان همچنان ادامه دارد و هنوز آمار مشخصی از تلفات این حادثه منتشر نشده است.</TEXT>
</DOC>