<?xml version="1.0" encoding="utf-8" ?>
<DOC>
<DOCNO>022</DOCNO>
<DATE-TIME>1390/08/01</DATE-TIME>
<CATEGORY>اجتماعی</CATEGORY>
<TITLE>اعلام آمادگي امدادگران ايران براي كمك به زلزله‌زدگان تركيه </TITLE>
<SUMMARY>جام جم آنلاين: مديرعامل جمعيت هلال احمر آذربايجان‌غربي گفت: بر اساس ارزيابي‌هاي تيم ارزياب جمعيت هلال‌احمر اين زلزله خسارت مالي چنداني برجا نگذاشته است. </SUMMARY>
<NARRATIVE></NARRATIVE>
<TEXT>
دكتر يحيي زينال‌پورفتاحي در اين باره گفت: تيم‌هاي ارزياب به شهرستان‌هاي چالدران، پلدشت، سلماس و ماكو اعزام شد. 

وي با بيان اين‌كه بر اساس ارزيابي‌هاي تيم ارزياب جمعيت هلال‌احمر اين زلزله خسارت مالي چنداني برجا نگذاشته است، گفت: خوشبختانه در اثر اين زمين‌لرزه فردي جان خود را از دست نداده است. 

به گفته وي، امدادگران اين استان ‌در حالت آماده‌باش بوده و در صورت نياز به تركيه اعزام خواهند شد. 

دكترعزيز نوري، مديرعامل جمعيت هلال احمر استان آذربايجان شرقي در گفت‌وگو با ايسنا نيز با بيان اين‌كه زلزله در 33كيلومتري منطقه «وان» تركيه رخ داده است، گفت: لرزش در شهرستان‌هاي مرند، آذرشهر تبريز و خوي احساس شد، اما براساس گزارش‌هاي تيم ارزياب اين زمين‌لرزه خسارات مالي و جاني برجا نگذاشته است. 

وي با اعلام آماده‌باش امدادگران اين استان گفت: در صورت نياز، امدادگران براي كمك به تركيه اعزام خواهند شد.</TEXT>
</DOC>