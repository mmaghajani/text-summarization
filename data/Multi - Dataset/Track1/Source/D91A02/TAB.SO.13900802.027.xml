<?xml version="1.0" encoding="utf-8" ?>
<DOC>
<DOCNO>027</DOCNO>
<DATE-TIME>1390/08/02</DATE-TIME>
<CATEGORY>اجتماعی</CATEGORY>
<TITLE>اولین آمار تلفات زلزله شرق ترکیه </TITLE>
<SUMMARY>رجب طیب اردوغان، نخست وزیر ترکیه، پس از حادثه با هلیکوپتر از مناطق استان وان بازدید کرد.</SUMMARY>
<NARRATIVE></NARRATIVE>
<TEXT>
زلزله ای قدرتمند در شرق ترکیه که باعث تخریب خانه ها در نزدیکی شهر وان شده تاکنون جان ۲۰۰ نفر را گرفته است.

به گزارش «فارس» به نقل از بی بی سی  تلفات این زلزله هفت و دو دهم درجه ای در مقیاس ریشتر، به خصوص در شهر ارجیش در نزدیکی مرز ایران جایی که ده ها ساختمان تخریب شد بالاست.

 گزارش ها حاکی است که با لرزش زمین هزاران نفر از ساکنان فریادکنان به خیابان ها ریختند. 

امدادگران در ساعات شب با یافتن بازماندگان با کمک بیل و گاه با دستان خالی مشغول جستجو بوده اند.

 رجب طیب اردوغان، نخست وزیر ترکیه، پس از حادثه با هلیکوپتر از مناطق استان وان بازدید کرد. 

بر اساس گزارش‌ها، شهرهای مختلف استان وان در شرق ترکیه که در همسایگی ایران قرار دارد، بر اثر زلزله، به شدت آسیب دیده‌اند.

داده‌های مرکز زمین‌شناسی آمریکا نشان می‌دهد که این زمین‌لرزه در ساعت ۱۳ و ۴۱ دقیقه به وقت محلی، در حدود ۱۶ کیلومتری شمال شرق شهر وان رخ داده است. در پی زلزله نخست یک رشته پس لرزه های قوی، همچنین به مرکز وان، از جمله دو لرزش یکی به قدرت شش درجه و دیگری پنج و شش دهم درجه روی داد. حداکثر ۸۰ ساختمان از جمله یک خوابگاه دانشجویی در شهر ارجیش در حدود ۶۰ کیلومتری شمال وان فروریخت. ۱۰ ساختمان نیز در شهر وان فروریخت. 

بازماندگان از فقدان ماشین آلات سنگین برای برداشتن آوار از جمله طبقات بتونی که روی هم خراب شده است شکایت کرده اند.  همچنین خسارات سنگینی در ناحیه چل بیباق در نزدیکی ارجیش گزارش شده است.

 این شدیدترین زلزله در ۳۰ سال اخیر در این منطقه توصیف می شود. بر اثر دو زمین‌لرزه در سال ۱۹۹۹ میلادی که بزرگی آنها بیش از ۷ ریشتر برآورد شد نزدیک به ۲۰ هزار نفر در شمال غرب ترکیه جان خود را از دست دادند. یک مقام وزارت خارجه ترکیه که خواست نامش فاش نشود گغت ترکیه کلیه پیشنهادهای کمک خارجی را رد کرده است.

این در حالی است که ایران با موافقت مقامات ترکیه گروه هایی را برای امداد رسانی به منطقه اعزام کرده است.</TEXT>
</DOC>