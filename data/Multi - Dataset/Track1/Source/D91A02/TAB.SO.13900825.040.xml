<?xml version="1.0" encoding="utf-8" ?>
<DOC>
<DOCNO>040</DOCNO>
<DATE-TIME>1390/08/25</DATE-TIME>
<CATEGORY>اجتماعی</CATEGORY>
<TITLE>یک ایرانی پس از 17 ساعت از زیر آوار زلزله ترکیه نجات یافت:مرگ سه تبعه ایرانی در زلزله وان </TITLE>
<SUMMARY>خانواده‌های زندانیان خشمگین از اقدام ماموران امنیتی، بیرون زندان شهر وان تجمع کرده و خواهان آن هستند که زندانیان به فضای باز زندان منتقل شوند و خشونت متوقف شود. خبرگزاری رویترز به نقل از این خانوادها در پشت در زندان نوشته است که مقامات هنوز به آنها پاسخی‌ نداده‌اند. </SUMMARY>
<NARRATIVE></NARRATIVE>
<TEXT>
یک تبعه ایرانی که در هنگام زلزله وان در یکی از هتل‌های این شهر اسکان داشت پس از 17 ساعت توسط امدادگران زنده از زیر آوار بیرون آورده شد.

یک تبعه ایرانی که برای انجام فعالیت‌های بازرگانی به شهر وان سفر کرده بود به هنگام وقوع زلزله 5.6 ریشتری چهارشنبه شب گذشته شهر وان در هتل بایرام این شهر اقامت داشت. وی پس از 17 ساعت توسط امدادگران زنده از زیر آوار بیرون آورده شد و برای درمان به بیمارستان این شهر انتقال یافت. 

براساس گزارش‌های دریافتی، سه تن از هموطنان کشورمان نیز در این زلزله جان خود را از دست داده‌اند. این سه تبعه ایرانی برای انجام فعالیت‌های تجاری در هتل بایرام شهر وان اسکان داشتند که بر اثر زلزله زیر آوار مانده و جان خود را از دست دادند. با اخذ مجوز از پزشک قانونی شهر وان، اجساد این سه تن به ایران منتقل می‌شود.

منبع: ایرنا </TEXT>
</DOC>