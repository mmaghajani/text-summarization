<?xml version="1.0" encoding="utf-8" ?>
<DOC>
<DOCNO>084</DOCNO>
<DATE-TIME>1389/10/26</DATE-TIME>
<CATEGORY>اجتماعی</CATEGORY>
<TITLE>قانون نظام وظيفه تغيير مي‌كند </TITLE>
<SUMMARY>جام جم آنلاين: مدير‌كل نظارت و بازرسي امور نظامي ، انتظامي وامنيتي سازمان بازرسي‌ كل‌ كشور با اشاره به بازرسي سرزده از مركز نظام وظيفه ناجا گفت: عمده نارضايتي مردم از قانون نظام وظيفه است نه برخورد مسوولان و اين قانون در دست تجديدنظر مي باشد.</SUMMARY>
<NARRATIVE></NARRATIVE>
<TEXT>
به گزارش ايرنا ، قاسم مزيناني افزود: وضعيت كلي سازمان نظام وظيفه عمومي ناجا به مخصوص با استفاده از سامانه دولت الكترونيك و تسريع در انجام امور مربوطه رو به بهبود بوده و بهبودي نسبي در جلب رضايت مردم حاصل شده است.

مدير‌كل نظارت و بازرسي امور نظامي، انتظامي و امنيتي سازمان بازرسي‌ كل ‌كشور گفت: در تدوين بازرسي‌هاي برنامه‌اي سال 89، انجام بازرسي‌هاي سرزده از نيروي انتظامي مدنظر قرار گرفت و پس از صدور دستورالعمل رييس سازمان بازرسي‌كل‌كشور در سال جاري، 8 مورد بازرسي سرزده به طور فوق العاده در برنامه وزارت دفاع و نيروي انتظامي گنجانيده و در حال اجرا است كه هدف آن بررسي نحوه خدمات رساني دستگاه و جلب رضايت ارباب رجوع مي‌باشد.

وي به محدويت‌هاي ورود به برخي دستگاه‌هاي امنيتي اشاره كرد و افزود: طبق بند سوم اصل 156و اصل 174 قانون اساسي اين اجازه به سازمان بازرسي‌كل‌كشور داده شده است وبا توجه به وظايف ذاتي و حساسيت دستگاه‌هاي تحت نظارت، طبعا محدوديت‌هايي وجود دارد كه با رايزني‌هايي انجام گرفته اميدواريم رفع موانع شود.

اين مقام قضايي تصريح كرد: براي رفع موانع، مبادرت به برگزاري جلسات متعددي با امرا، سرداران و مقامات امنيتي كشور كرده كه تاثيرات خوب و مطلوبي را به همراه داشته است.

مزيناني گفت: اجراي20 مورد بازرسي برنامه اي و رسيدگي به 80 پرونده و شركت در70 جلسه برگزاري مناقصات از جمله اقدامات اين اداره‌كل بوده است.، ضمنا درسال جاري 11 مورد بازرسي فوق العاده انجام شد .

مدير‌كل نظارت و بازرسي امور نظامي ، انتظامي وامنيتي سازمان بازرسي‌ كل‌ كشور با اشاره به نقش پليس راهور در ايجاد نظم ترافيكي تاكيد كرد: البته ايجاد نظم ترافيكي در كشور تنها برعهده پليس نيست و ارگان هاي مختلف و عمدتا شهرداري‌ها و وزارت راه در اين زمينه نقش محوري دارند ولي پليس راهنمايي و رانندگي در اين زمينه طي بررسي هائي كه بازرسان اين اداره كل به عمل آورده‌اند به تناسب امكاناتي كه دارد تلاش قابل ملاحظه اي داشته است.</TEXT>
</DOC>