<?xml version="1.0" encoding="utf-8" ?>
<DOC>
<DOCNO>098</DOCNO>
<DATE-TIME>1391/02/25</DATE-TIME>
<CATEGORY>اجتماعی</CATEGORY>
<TITLE>شرایط معافیت مشمولان تحت پوشش کمیته امداد و بهزیستی </TITLE>
<SUMMARY></SUMMARY>
<NARRATIVE></NARRATIVE>
<TEXT>
پلیس > نظام وظیفه  - همشهری‌آنلاین:
برابر مقررات قانون جدید وظیفه عمومی، تنها پسر خانواده‌های تحت پوشش کمیته امداد یا بهزیستی که دارای سه فرزند دختر هستند از خدمت دوره ضرورت معاف است.

سردار سید حمید صدرالسادات گفت: از ابتدای امسال تنها پسر خانواده‌هایی که تحت پوشش کمیته امداد یا بهزیستی بوده و دارای حداقل سه فرزند دختر هستند از انجام خدمت دوره ضرورت معاف می‌شوند.

وی در خصوص شرایط بهره مندی ازاین معافیت افزود: مشمول باید تنها پسر خانواده بوده و فاقد هرگونه برادر بیشتر یا کمتر از 18 سال باشد و همچنین در صورتیکه پدر مشمول در قید حیات باشد وضعیت جسمانی وی ملاک رسیدگی نبوده و صرفا تحت پوشش کمیته امداد امام خمینی (ره) و یا بهزیستی بودن پدر یا مادر مشمول شرط اصلی رسیدگی است.

رئیس سازمان وظیفه عمومی در ادامه خاطرنشان کرد: وجود برادران مفقودالاثر یا در حبس مشمول مانع بهره مندی وی از این معافیت است. همچنین در زمان در خواست و رسیدگی به این معافیت، حداقل باید سه نفر از خواهران مشمول در قید حیات باشند که تاهل یا مطلقه بودن آنان مانع معافیت مشمول نیست.</TEXT>
</DOC>