<?xml version="1.0" encoding="utf-8" ?>
<DOC>
<DOCNO>089</DOCNO>
<DATE-TIME>1390/05/26</DATE-TIME>
<CATEGORY>اجتماعی</CATEGORY>
<TITLE>معتمدي تشريح كرد:نحوه تحصيل سربازان در پيام نور </TITLE>
<SUMMARY>جام جم آنلاين: معاون آموزش و سنجش دانشگاه پیام نور، با تشریح آخرین وضعیت ادامه تحصیل سربازان در این دانشگاه، گفت: پیام نور برای سربازانی که قصد ادامه تحصیل دارند می تواند معافیت تحصیلی دریافت کند، سربازانی هم که تمایل به دریافت معافیت تحصیلی ندارند، می توانند در محل خدمت تحصیل کنند.</SUMMARY>
<NARRATIVE></NARRATIVE>
<TEXT>
عبدالله معتمدی در گفتگو با مهر، با اعلام این خبر اضافه کرد: دانشگاه پیام نور برای ادامه تحصیل سربازانی که تمایل دارند دانشجوی پیام نور باشند و یا هم اکنون دانشجوی این دانشگاه در تمام مقاطع تحصیلی هستند، می تواند معافیت تحصیلی دریافت کند.

وی با تشریح دریافت معافیت تحصیلی برای سربازان، افزود: اگر سربازی هم اکنون دانشجوی پیام نور باشد، دانشگاه می تواند برای او معافیت تحصیلی دوران دانشجویی بگیرد، اما اگر سربازی تمایل به دریافت معافیت تحصیلی پیام نور نداشته باشد، می تواند در دوران خدمت نظام وظیفه خود به علت نیمه حضوری و مجازی در پیام نور ادامه تحصیل دهد.

معاون دانشگاه پیام نور درباره آن دسته از سربازانی که به موقع خود را به نظام وظیفه معرفی نکرده و یا سرباز فراری به شمار می آیند، تاکید کرد: دانشگاه پیام نور در این خصوص نمی تواند کاری انجام دهد، مگر اینکه تکلیف آنان مشخص شود.</TEXT>
</DOC>