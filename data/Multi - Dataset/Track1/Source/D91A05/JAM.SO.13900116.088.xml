<?xml version="1.0" encoding="utf-8" ?>
<DOC>
<DOCNO>088</DOCNO>
<DATE-TIME>1390/01/16</DATE-TIME>
<CATEGORY>اجتماعی</CATEGORY>
<TITLE>اعلام شرايط تمديد و تعجيل در موعد اعزام مشمولان </TITLE>
<SUMMARY>جام جم آنلاين: اداره اجتماعي سازمان وظيفه عمومي ناجا، شرايط و ضوابط تمديد و تعجيل در موعد اعزام مشمولان را تشريح کرد.</SUMMARY>
<NARRATIVE></NARRATIVE>
<TEXT>
به گزارش مهر، بنابر اعلام سازمان وظيفه عمومي ناجا مشمولاني که هر يک از شرايط زير را داشته باشند مي‌توانند موعد اعزام به خدمت خود را تمديد کنند.

1.مشمولان بيمار يا حادثه ديده‌اي که با تاييد بهداري نيروي انتظامي استان قادر به اعزام نباشند، موعد اعزام آنان حداکثر به مدت دو ماه تمديد مي‌شود.
 
2. مشمولان واجد شرايط استخدام در نيروهاي مسلح با اعلام کتبي مرکز گزينش و استخدام نيروي مربوطه مبني بر اتمام مراحل گزينش که موعد اعزام اين دسته از مشمولان حداکثر به مدت دو ماه تمديد مي‌شود.
 
3. مشمولان غيرغائب واجد شرايط ماده 127 آئين‌نامه اجرائي قانون خدمت وظيفه عمومي (دو يا سه برادر همزمان در شرايط اعزام قرار داشته باشند) که در اين صورت اعزام يکي از برادران تا خاتمه خدمت برادر ديگر به تاخير خواهد افتاد.
 
4. فوت بستگان درجه يک مشمول ( پدر، مادر، برادر، خواهر، همسر و فرزند) که در اين صورت اعزام مشمول حداکثر به مدت دو ماه از تاريخ فوت بستگان به تاخير خواهد افتاد.
 
5. پذيرفته شدگان قطعي دانشگاه‌ها و موسسات آموزش عالي با اعلام کتبي دانشگاه مربوطه و به شرط داشتن شرايط ثبت‌نام و عدم ورود به غيبت که در اين صورت، موعد اعزام آنها حداکثر به مدت دو ماه تمديد مي‌شود.
 
6. مشمولان متولد نيمه دوم سال که در سال اعزام قانوني خود قرار داشته باشند و مدرک تحصيلي ديپلم فني‌ و ‌حرفه‌اي يا کار و دانش يا پيش‌دانشگاهي را بصورت حضوري دريافت کرده باشند(به عنوان مثال مشمولان متولد نيمه دوم سال 1370 که سال اعزام قانوني آنها 1389 است). موعد اعزام اين دسته از مشمولان حداکثر به مدت يکسال به تاخير خواهد افتاد تا امکان شرکت مجدد در آزمون دانشگاه‌ها براي آنان فراهم شود.
 
همچنين سازمان وظيفه عمومي ناجا اعلام کرد که مشمولاني که هر يک از شرايط زير را داشته باشند مي‌توانند موعد اعزام خود را به جلو بيندازند:
 
1. مشمولاني که داراي کسر خدمت بيش از يکسال باشند.
 
2. مشمولان غايبي که در دوره‌هاي اعزام بعدي قرار گرفته‌اند.
 
3. با توجه به ظرفيت مراکز آموزش نيروهاي مسلح، امکان اعزام مشمول در موعد مورد تقاضا وجود داشته باشد.

ضوابط تمديد و تعجيل به شرح ذيل است:
 
1. مشمولان واجد شرايط براي ارايه درخواست تمديد و تعجيل صرفاً به مراکز وظيفه عمومي شهرستان يا استان محل سکونت خود مراجعه کنند.
 
2. مشمولاني که داراي يکي از شرايط تمديد باشند به درخواست آنان حتي در روز اعزام نيز توسط مراکز وظيفه عمومي استان محل سکونت رسيدگي خواهد شد.
 
3. مشمولاني که تقاضاي تعجيل درموعد اعزام را دارند ‌بايد در سال اعزام قرار داشته باشند.
 
4. خدمات به مشمولان در زمينه تمديد يا تعجيل صرفاً براي يکبار قابل ارائه خواهد بود.
 
5. رسيدگي به درخواست تمديد يا تعجيل صرفاً با حضور شخص مشمول امکان پذير است.</TEXT>
</DOC>