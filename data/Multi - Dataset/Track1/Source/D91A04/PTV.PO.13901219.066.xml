<?xml version="1.0" encoding="utf-8" ?>
<DOC>
<DOCNO>066</DOCNO>
<DATE-TIME>1390/12/19</DATE-TIME>
<CATEGORY>سیاسی</CATEGORY>
<TITLE>رد درخواست عنان از سوی مخالفان در سوریه </TITLE>
<SUMMARY>گروه‌هاي مسلح در سوريه درخواست نماينده سازمان ملل و اتحاديه عرب را مبنی بر پایان خشونت و یافتن راه حلی سياسي براي ناآرامي‌هاي اين کشور، رد کرده‌اند.</SUMMARY>
<NARRATIVE></NARRATIVE>
<TEXT>
امتناع گروه‌هاي مسلح يک روز پس از آن اعلام شد که کوفي عنان، دبیر کل سابق سازمان ملل خواستار پايان چندين ماه ناآرامي در سوريه و پيدا کردن راه حلي صلح آميز براي اجراي اصلاحات سياسي در اين کشور شده بود. 

دبير کل پيشين سازمان ملل درباره هر گونه اقدام نظامي در سوريه هشدار داد و گفت هر گونه پيش بيني غلط درباره سوريه مي‌تواند عواقب وخيمي براي منطقه به دنبال داشته باشد. 

وي گفت: "نبايد تاثيرات وخيم احتمالي از هرگونه پيش بيني غلط درباره سوريه را فراموش کرد." 

امريکا، انگليس، فرانسه و برخي از کشورهاي منطقه از جمله عربستان سعودي، قطر و ترکيه در ماه‌هاي اخير از اقدام نظامي عليه دولت سوريه حمايت کرده‌اند. 

سوريه از اواسط ماه مارس 2011 صحنه ناآرامي بوده است. 

در ناآرامي‌هاي ماه‌هاي اخير در سوريه، شمار زيادي از غيرنظاميان و نيروهاي امنيتي جان خود را از دست داده‌اند. 

در همين حال، رسانه‌هاي طرفدار غرب درباره شمار تلفات شهروندان شيعه و نيز نيروهاي امنيتي و پليس سوريه در درگيري‌ها با تروريست‌هاي مسلح سلفي سکوت اختيار کرده‌اند. 

کشورهاي غربي و مخالفان دولت بشار اسد رئيس جمهور سوريه را به کشتار غيرنظاميان متهم مي‌کنند. 

اما دمشق گروه‌هاي تروريستي مسلح را عامل شورش‌ها و خرابکاري‌ها مي‌داند و تاکيد مي‌کند اين ناآرامي‌ها از خارج سازماندهي مي‌شوند.</TEXT>
</DOC>