<?xml version="1.0" encoding="utf-8" ?>
<DOC>
<DOCNO>064</DOCNO>
<DATE-TIME>1390/12/11</DATE-TIME>
<CATEGORY>سیاسی</CATEGORY>
<TITLE>به پیشنهاد ترکیه و حمایت قطر و عربستان صورت گرفت:صدور قطعنامه ضد سوری شورای حقوق‌بشر با مخالفت روسیه و چین</TITLE>
<SUMMARY>خبرگزاری فارس: شورای حقوق بشر سازمان ملل با پیشنهاد ترکیه و حمایت عربستان، قطر و کویت قطعنامه جدیدی را علیه سوریه تصویب کرد که روسیه و چین و کوبا با آن مخالفت کردند.</SUMMARY>
<NARRATIVE></NARRATIVE>
<TEXT>
به گزارش فارس، شورای حقوق بشر سازمان ملل امروز در پایان نشست فوری خود که در قالب نوزدهمین دوره شورای حقوق بشر درباره سوریه برگزار شد، قطعنامه غیرالزام‌آور جدیدی علیه سوریه تصویب کرد.

این قطعنامه با پیشنهاد ترکیه و حمایت کویت، عربستان و قطر مطرح شد اما روسیه، چین و کوبا با آن مخالفت کردند و اکوادور، هند و فیلیپین از رای دادن به آن امتناع کردند.

در این قطعنامه درباره آنچه بحران اوضاع و تداوم نقض حقوق بشر و استفاده مقامات سوریه از خشونت علیه مردم خوانده شده، ابراز نگرانی شده است.

در این قطعنامه هیچ اشاره‌ای به حضور صدها تروریست مسلح که از خارج سوریه حمایت مالی و تسلیحاتی و تجهیزاتی می‌شوند هیچ اشاره‌ای نشده است.

خبرگزاری کویت با اعلام این خبر افزود: این قطعنامه ادامه نقض گسترده حقوق بشر و روشمند آزادی‌های اولیه را محکوم می‌کند.</TEXT>
</DOC>