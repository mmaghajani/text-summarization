<?xml version="1.0" encoding="utf-8" ?>
<DOC>
<DOCNO>077</DOCNO>
<DATE-TIME>1391/02/26</DATE-TIME>
<CATEGORY>سیاسی</CATEGORY>
<TITLE>با وجود بمب‌گذاری‌ها و عملیات تروریستی عناصر مسلح:51 درصد مردم سوریه در انتخابات پارلمانی شرکت کردند </TITLE>
<SUMMARY>خبرگزاری فارس: رئیس کمیته عالی انتخابات سوریه اعلام کرد که مشارکت مردم در انتخابات پارلمانی این کشور بیش از ۵۱ درصد بود.</SUMMARY>
<NARRATIVE></NARRATIVE>
<TEXT>
به گزارش فارس، خلف العزاوی رئیس کمیته عالی انتخابات سوریه که مسئولیت برگزاری، نظارت و اعلام نتیجه انتخابات را بر عهده دارد، امروز در کنفرانسی خبری آمار و نتایج انتخابات را اعلام کرد.

العزاوی با اشاره به مشارکت مردم در سایه فعالیت گروهک‌های مسلح در این کشور، اعلام کرد که مشارکت مردمی به بیش از 51.26 درصد رسید.

به گزارش خبرگزاری رسمی سوریه (سانا) وی این خبر را در کنفرانسی خبری در کاخ دادگستری در المزه اعلام کرد.

به گفته رئیس کمیته عالی انتخابات سوریه، تعداد 5 میلیون 185 هزار و 957 نفر از تعداد 10 میلیون و 118 هزار و 518 نفر واجد شروط رای‌دادن، در انتخابات حاضر شدند.

از مجموع 250 کرسی پارلمان سوریه نیز 30 کرسی به زنان رسیده است.

این کنفرانس در حال برگزاری است و اطلاعات تکمیلی متعاقبا اعلام می‌شود.‌</TEXT>
</DOC>