<?xml version="1.0" encoding="utf-8" ?>
<DOC>
<DOCNO>065</DOCNO>
<DATE-TIME>1390/12/18</DATE-TIME>
<CATEGORY>سیاسی</CATEGORY>
<TITLE>نماينده روسيه در سازمان ملل متحد:ليبي به مخالفان سوريه كمك مي‌كند </TITLE>
<SUMMARY>طبق اطلاعاتي كه به دست ما رسيده است، ليبي با حمايت‌هاي مقام‌هاي اين كشور به ايجاد اردوگاهي براي آموزش شورشيان سوري اقدام كرده است. اين افراد پس از تعليم به سوريه فرستاده مي‌شوند تا عليه دولت اين كشور دست به اختشاش بزنند.</SUMMARY>
<NARRATIVE></NARRATIVE>
<TEXT>
نماينده مسكو در سازمان ملل متحد دولت ليبي را به ايجاد اردوگاهي براي آموزش شورشيان در سوريه محكوم كرد.

به گزارش ايسنا به نقل از خبرگزاري فرانسه، اين شورشيان آموزش‌ديده كساني هستند كه عليه دولت دمشق دست به خرابكاري مي‌زنند.

ويتالي چوركين، نماينده روسيه در سازمان ملل متحد در نشست شوراي امنيت كه با موضوع بررسي اوضاع ليبي و با حضور عبدالرحيم الكيب، نخست‌وزير موقت ليبي برگزار شد، گفت: طبق اطلاعاتي كه به دست ما رسيده است، ليبي با حمايت‌هاي مقام‌هاي اين كشور به ايجاد اردوگاهي براي آموزش شورشيان سوري اقدام كرده است. اين افراد پس از تعليم به سوريه فرستاده مي‌شوند تا عليه دولت اين كشور دست به اختشاش بزنند.

نماينده روسيه در ادامه بيان كرد: چنين رفتاري كاملا غير قابل قبول است و موجب تضعيف ثبات منطقه‌اي در خاورميانه مي‌شود.

وي همچنين اظهار كرد، روسيه از حضور القاعده در سوريه اطمينان دارد.

روسيه و چين اعضاي دائم شوراي امنيت سازمان ملل هستند كه پيشتر دو قطعنامه ارائه شده از سوي غرب عليه بشاراسد، رييس‌جمهوري سوريه را رد كردند.

چوركين همچنين عذرخواهي سازمان پيمان آتلانتيك شمالي(ناتو) را به خاطر حمله‌ي سربازانش به غيرنظاميان ليبي خواستار شد.

نخست‌وزير موقت ليبي همچنين با بيان اين كه وجود اين اردوگاه در حال بررسي است، گفت: اين مساله نبايد به تبليغاتي سياسي تبديل شود تا دو كشور را دشمن همديگر كند.

وي افزود: اميدوارم كه چنين موضوعاتي براي جلوگيري از مداخله جامعه بين‌المللي در مسائل كشورهايي كه شاهد ناآرامي هستند، نباشد.

مقام‌هاي ليبي اواخر فوريه اعلام كردند كه 100 ميليون دلار براي حمايت از مخالفين سوري خواهند فرستاد.</TEXT>
</DOC>