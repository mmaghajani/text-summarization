<?xml version="1.0" encoding="utf-8" ?>
<DOC>
<DOCNO>053</DOCNO>
<DATE-TIME>1390/07/10</DATE-TIME>
<CATEGORY>سیاسی</CATEGORY>
<TITLE>تحريم دور دوم انتخابات بحرين</TITLE>
<SUMMARY>بسياري از مردم بحرين در ادامه مخالفت با رژيم آل خليفه، دور دوم انتخابات جنجال­برانگيز ميان ‌‌دوره‌اي پارلمان اين کشور را تحريم کرده‌اند. </SUMMARY>
<NARRATIVE></NARRATIVE>
<TEXT>
خبرگزاري فرانسه به نقل از شاهدان گزارش داد، کمتر از 12 نفر ظرف 20 دقيقه در بزرگترين حوزه راي­گيري در روستاي سهلا براي انتخابات روز شنبه (9 مهر، 1 اکتبر) شرکت کردند. 

از سوي ديگر، تنها يک نفر در همين بازه زماني در روستاي سنابس راي خود را به صندوق انداخت. 

دولت بحرين به منظور جايگزين کردن 18 قانونگذار عضو حزب الوفاق بزرگترين گروه مخالف دولت که در اعتراض به سرکوب خشونت‌بار معترضان در بحرين استعفا داده بودند، انتخابات پارلماني ميان‌دوره‌اي برگزار کرد. 

وب سايت انتخابات دولت بحرين گزارش داد، از 144 هزار و 513 واجد شرايط راي در 14 منطقه، تنها 25 هزار و 130 نفر يعني 17.4 درصد از واجدين شرايط در اين انتخابات شرکت کردند. 

معترضان دولتي در بحرين از اواسط ماه فوريه با برگزاري تظاهرات عليه رژيم آل خليفه خوستار کناره گيري اين خاندان از قدرت شده‌اند. 

عربستان سعودي و امارات متحده عربي در 14 مارس به منظور کمک به رژيم آل خليفه براي سرکوب اعتراضات مسالمت­آميز در بحرين، نيروهاي خود را در اين کشور مستقر کردند.</TEXT>
</DOC>