<?xml version="1.0" encoding="utf-8" ?>
<DOC>
<DOCNO>048</DOCNO>
<DATE-TIME>1390/01/20</DATE-TIME>
<CATEGORY>سیاسی</CATEGORY>
<TITLE>نامه مردم بحرين به دبيركل سازمان ملل </TITLE>
<SUMMARY></SUMMARY>
<NARRATIVE></NARRATIVE>
<TEXT>
يك منبع مطلع آگاه گفت: مردم بحرين در نامه اي به دبيركل سازمان ملل متحد از بي تفاوتي اين سازمان درقبال سياست مشت آهنين حكومت آل خليفه و اشغال اين كشور توسط عربستان انتقاد كردند.
وي روز جمعه در گفت و گو با ايرنا افزود: آنان دراين نامه بيان كرده اند كه ما تنها آزادي و استقلال مي خواهيم و اين خواسته اي است كه جزو منشور سازمان ملل براي ملت هاي جهان است.
وي ادامه داد: بحث كرامت انساني و رعايت حقوق بشر از ديگر مطالبي است كه در نامه مردم بحرين به دبيركل سازمان ملل آمده است.

اين منبع آگاه خاطرنشان كرد: مردم دراين نامه بيان كرده اند كه آيا مصالح آمريكا، اسراييل غاصب و كشورهاي غربي در اين سازمان حاكم است و كشتار مردم بحرين از نظر آنان حادثه مهمي نيست؟ كشورهايي كه دم ازحقوق بشر مي زنند، چگونه وجدانشان اجازه مي دهد كه درقبال كشتار كودكان، نوجوانان، جوانان و مرد و زن ساكت باشند.

وي گفت: دراين نامه قيد شده كه چرا در تصميم گيري ها و مصوبات سازمان ملل متحد بايد منافع قدرت هاي بزرگ تامين شود، اگرچه به نابودي و كشتار مردم بي دفاع منجر شود؟
از زمان حضور اشغالگران عربستاني و اماراتي به بحرين، موج كشتار و دستگيري مردم معترض به سياست هاي آل خليفه آغاز شده و تاكنون ۳۰ نفر از معترضان به شهادت رسيده و صدها نفر مجروح كه از سرنوشت بسياري از آنان اطلاعي در دست نيست.

حمله به تحصن كنندگان در ميدان لولو منامه، به آتش كشيدن چادرهاي آنان، تخريب اين ميدان كه به عنوان ميدان شهدا نامگذاري شده از ديگر اقدامات وحشيانه نيروهاي امنيتي آل خليفه و اشغالگران عربستاني بوده است.</TEXT>
</DOC>