<?xml version="1.0" encoding="utf-8" ?>
<DOC>
<DOCNO>058</DOCNO>
<DATE-TIME>1391/02/03</DATE-TIME>
<CATEGORY>سیاسی</CATEGORY>
<TITLE>نیروهای امنیتی بحرین زینب الخواجه را دستگیر کردند</TITLE>
<SUMMARY>نيروهاي امنيتي بحرين دختر عبدالهادي الخواجه فعال حقوق بشر در بند رژيم آل خليفه را که بيش از ۲ ماه است در اعتصاب غذا به سر مي‌برد، دستگير کرده­اند.</SUMMARY>
<NARRATIVE></NARRATIVE>
<TEXT>
زينب الخواجه روز يک‌شنبه (۳ اردیبهشت، ۲۲ آوریل) به اتهام اعتراض به حبس پدرش بازداشت شد.

در همين حال، "مرکز حقوق بشر بحرين" روز شنبه (۲ اردیبهشت، ۲۱ آوریل) اعلام کرد الخواجه از نوشيدن آب نيز خودداري کرده است.

اين فعال بحريني همچنين درخواست کرده براي نوشتن وصيت‌نامه با وکيلش ديدار کند.

الخواجه که تابعيت دانمارکي و بحريني دارد ژوئن ۲۰۱۱ به حبس ابد محکوم شد؛ اين حکم پس از آن صادر شد که وي به اتهام دامن زدن به اعتراضات علیه رژيم آل خليفه مجرم شناخته شد.

نيروهاي رژيم بحرين روز شنبه و در آستانه برگزاري مسابقه اتومبيل‌راني جايزه بزرگ فرمول يک در چندين روستا در نزديکي منامه، پايتخت اين کشور به تظاهرکنندگان حمله کردند.

بر اساس اين گزارش نيروهاي امنيتي و معترضان با يکديگر درگير شدند و پليس براي متفرق کردن تظاهرکنندگان به گاز اشک آور و نارنجک صوتي متوسل شد.

معترضان بحريني خواهان لغو مسابقه اتومبيل‌راني جايزه بزرگ فرمول يک بودند.

به گفته فعالان بحريني رژيم منامه براي سر پوش گذاشتن بر موارد نقض حقوق بشر در اين کشور از اين مسابقه اتومبيل‌راني استفاده می کند.

سلمان بن حمد آل خليفه، وليعهد بحرين امنيت تيم‌ها و رانندگان شرکت کننده در اين مسابقه را تضمين کرده است.

تظاهرکنندگان بحريني مي‌گويند به رغم ادامه اقدامات سرکوب­گرانه نيروهاي رژيم مصمم هستند به اعتراضات خود علیه برگزاري مسابقه فرمول يک در اين کشور ادامه دهند. 

به گفته فعالان بحريني از ۱۷ مارس تا کنون هشت نفر در سرکوب اعتراضات ضد رژیم توسط نیروهای امنیتی کشته شده اند.

بحريني‌ها حمد بي عيسي آل خليفه، حاکم اين کشور را مسئول کشتار معترضان در جريان خيزش مردمي در اين کشور مي‌دانند. خيزش مردمي در بحرين فوريه ۲۰۱۱ آغاز شد.</TEXT>
</DOC>