<?xml version="1.0" encoding="utf-8" ?>
<DOC>
<DOCNO>049</DOCNO>
<DATE-TIME>1390/01/26</DATE-TIME>
<CATEGORY>سیاسی</CATEGORY>
<TITLE>محاكمه پادشاه بحرين در دادگاه بين‌المللي </TITLE>
<SUMMARY></SUMMARY>
<NARRATIVE></NARRATIVE>
<TEXT>
يك عضو جنبش صلح و عدالت بحرين با بيان اينكه " دادگاه بين المللي با درخواست محاكمه پادشاه بحرين به اتهام جنايت عليه مردم كشورش موافقت كرده است "، گفت كه اين موضوع رژيم بحرين و آل خليفه را با "چالشي بزرگ " مواجه مي كند.

به گزارش فارس، " ياسر صايغ " روز جمعه در گفت وگو با شبكه خبري العالم اعلام كرد: انتظار مي رود براي جلوگيري از محاكمه شيخ " حمد بن عيسي " فشارهاي سياسي گسترده اي بر دادگاه بين المللي وارد شود.

وي تاكيد كرد كه " رژيم آل خليفه تاكنون مرتكب جنايات بسيار و نقض مكرر حقوق بشر ملت بحرين ازجمله قتل عام ، بازداشت و شكنجه تظاهركنندگاني شده است كه تنها خواستار دستيابي به حقوق خود از طريق مسالمت آميز هستند.

عضو جنبش صلح و عدالت بحرين ، رژيم بحرين را مسئول شهادت "كريم فخراوي " شهروند بحريني دانست و گفت كه " رژيم بحرين براي سركوب و قتل عام مردم خود متوسل به نيروهاي نظامي و امنيتي خارجي بويژه عربستان سعودي شده است ".

صايغ با ابراز نگراني از ادامه جنايات رژيم بحرين ، خاطرنشان كرد: به نظر مي رسد كه سركوب و قتل عام مردم بحرين در سالروز شهادت حضرت فاطمه (س) شدت گيرد.

وي از جامعه جهاني خواست تا چشم خود را بر اين جنايات نبندد و سكوت خود را بشكند.</TEXT>
</DOC>