عمر البشير، رئيس‌جمهوري سودان در يك مصاحبه تلويزيوني عنوان داشت: تنش‌ها ميان سودان و سودان‌جنوبي ممكن است به وقوع جنگ ميان اين دو كشور بينجامد.نیروهای جنگی دولت سودان جنوبی دیروز با تجاوز گسترده به منطقه نفت‌خیز هجلیج در خاک سودان آنجا را به اشغال خود درآوردند.در پي افزايش تنش‌ها و ترس از شعله‌ور شدن آتش جنگي همه جانبه بين سودان و سودان جنوبي، شوراي امنيت سازمان ملل آتش‌بس "فوري" بين این دو کشور همسايه را خواستار شده است.ارتش سودان برای باز پس گیری منطقه نفت‌خیز هجلیج که به اشغال نیروهای جنگی سودان جنوبی درآمده است پیشروی خود را به این منطقه آغاز کرد.در پي يورش نظاميان سودان جنوبي به حوزه نفتي اصلي شمال، پارلمان سودان دولت سودان جنوبي را دشمن آن کشور اعلام کرده است.
در حالیکه دولت تازه تاسیس سودان جنوبی با حمایت غرب دور تازه حملات خود را علیه سودان آغاز کرده است، "عمر البشیر" رئیس جمهور سودان علیه این کشور رسما اعلام جنگ کرد. وزیر دفاع سودان لحظاتی پیش در یک کنفرانس مطبوعاتی از آزادی شهر نفت خیز هجلیج در عملیات نیروهای ارتش این کشور خبر داد.
ريیس جمهور کشور تازه تاسیس سودان جنوبی از صدور دستور عقب نشینی نیروهایش از مرز با سودان خبر داد.سودان با مداخله شوراي امنيت سازمان ملل براي پايان دادن به هفته‌ها درگيري‌ مرزي اين کشور با سودان جنوبي مخالفت کرده است.دولت سودان موافقت اولیه خود را با طرح نقشه راهی که توسط شورای صلح و امنیت اتحادیه آفریقا برای حل اختلافات خارطوم و جوبا ارائه شده است، اعلام کرد.سازمان ملل، سودان و سودان جنوبي را در صورتي که نزاع در مرز مشترکشان را متوقف نکنند، با تحريم‌هاي غيرنظامي بیشتر تهديد کرده است. سودان و سودان جنوبی درباره ایجاد یک منطقه حائل و تشکیل کمیته‌ای از ناظران بین‌المللی توافق کردند.هیئت‌های مذاکره کننده دو سودان نتوانستند درباره قضایای امنیتی و تعیین منطقه‌ای غیرنظامی و جداکننده بین خود به توافق برسند، به همین دلیل مذاکرات دوجانبه جوبا و خارطوم پس از 10 روز بدون دستیابی به توافق در آدیس آبابا پایتخت اتیوپی به پایان رسید.دور سوم مذاکرات مستقیم دو کشور سودان و سودان جنوبی از زمان درگیری‌های مرزی بین دو کشور دیروز در پایتخت اتیوپی از سر گرفته شد.دو دولت سودان و سودان جنوبی در دور سوم مذاکرات جدید خود در اتیوپی بر سر پایان دادن به خصومت ها و درگیری های نظامی توافق کردند.


