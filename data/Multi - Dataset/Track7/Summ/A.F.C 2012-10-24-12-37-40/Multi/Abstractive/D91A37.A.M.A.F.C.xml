طرح امنیت اخلاقی تنها برخورد با بدحجابی نیست بلکه برخورد با مزاحمان نوامیس ،برقراری امنیت در مکان های عمومی در این طرح به اجرا در می آید.رئیس پلیس امنیت اخلاقی اعلام کرد:طرح امنیت اخلاقی با حضور70هزار نیروی پلیس در حال اجراست و تصریح کرد نام گشت ارشاد را از روی ماشین های پلیس حذف کرده ایم و این گشت ها با عنوان پلیس امنیت اخلاقی فعالیت خود را ادامه می دهند.پلیس با دیش های ماهواره ای که روی بالکن و پشت بام  به صورت آشکار نصب شده اند برخورد می کند ودر صورت تکرار این امر ،فرد خاطی به دستگاه قضایی معرفی خواهد شد . برخورد های پلیس با بد پوشش ها شدت می گیرد و افرادی که به صورت مانکن گونه و از روی غرض در خیابان ها ظاهر می شوند با برخورد قانونی مواجه خواهند شد همچنین خودرو رانندگانی که کشف حجاب می کنند توقیف خواهد شد. پلیس طرح امنیت اخلاقی را با هدف مبارزه با تهاجم فرهنگی به اجرا می گذارد. جانشین فرمانده نیروی انتظامی به طرح امنیت اخلاقی اشاره کردوگفت:این طرح تا زدودن زشتی هایی که جامعه مردم را آزار می دهد جزو ماموریت های پایان ناپذیر نیروی انتظامی است.مدیر کل امور اجتماعی استانداری گیلان از اجرای طرح امنیت ،اخلاقی در سواحل این استان خبر داد و ازآسیب های فرهنگی و اخلاقی در سواحل به مواردی اشاره کرد ،مانند:اختلاط شنای مردان و زنان در سواحل ،بی بند و باری علنی ،کشف حجاب،پوشش نامناسب مردان و زنان و آلودگی صوتی.طرح برخورد با عفاف ستیزان با حضور پلیس امنیت اخلاقی در فروشگاههای زنجیره ای پایتخت اجرا شد و خانواده ها ومغازه داران هایپر استار با تشکر از پلیس ،ایجاد فضایی امن برای خانواده ها را خواستار شدند.پلیس برخورد با فساد در فضای مجازی مثل مهمانی های اینترنتی و سگ گردانی وفروشندگان ماهواره را در دستور کار دارد .پوشیدن لباس های تنگ ، مانتو های کوتاه و لباس ومانتوهای آستین کوتاه و شال هایی که موها از دو طرف معلوم است از مصادیق برخورد پلیس امنیت اخلاقی محسوب می شود.  کسانی که به عنوان بدپوشش به مراکز پلیس امنیت اخلاقی منتقل می شوند،تغییر پوشش داده و سابقه ی انتظامی برایشان تنظیم می گردد ودر صورت تکرار به مراجع قضایی معرفی می شوند و مزاحمان نوامیس در همان دستگیری اول به مراجع قضایی معرفی می گردند. سردار روزبهانی گفت: پلیس امنیت اخلاقی هم اکنون ماموریت هایی نظیر مبارزه با مزاحمت های خیابانی و مشروبات الکلی ،گروه های مبتذل غربی و نماد هایشان مثل شیطان پرستی را انجام می دهند. جانشین فرمانده ی نیروی انتظامی از اتخاذ تدابیری لازم برای کنترل اماکن پذیرایی و رستورانی در ماه رمضان خبر داد و هم چنین از اجرای طرح ارتقای امنیت اخلاقی در ده استان کشور پس ازتهران خبر داد.فرمانده انتظامی تهران از کاهش بیست درصدی مسائل مرتبط با امنیت اخلاقی و پنجاه درصدی مزاحمت نوامیس بااجرای طرح تشدیدامنیت اخلاقی خبر داد. سردار ساجدی نیا با بیان اینکه با اجرای این طرح کمتر شاهد ناهنجاری ها در پایتخت هستیم،اضافه کرد سگ گردانی در شهر به شدت کاهش یافته است، در پارک ها وجنگل ها شاهد کاهش بروز جرایم بودیم. با آموزش های ارائه شده ماموران در اجرای طرح و همکاری مردم شاهد بهبود 7 تا 10 درصدی وضعیت پوشش جامعه هستیم. مرحله جدید طرح امنیت اخلاقی در تهران برخورد قانونی با واحد های صنفی متخلف در زمینه عرضه پوشاک نامتعارف، تالارها، قهوه خانه هاو آتلیه های غیر مجاز بود که تا کنون 3 هزار واحد صنفی بازدید شده و حدود60 واحد صنفی متخلف پلمپ شده است. برخورد با تجهیزات ماهواره ای برخورد با جنگ نرم دشمن است ونتیجه اش برقراری آرامش نسبی در مناطق ناارامی که ماهواره ها از سطح ان مناطق جمع اوری شده اند. فرمانده ی نیروی انتظامی از کاهش 40  درصدی جرایم امنیتی و میزان استفاده خانواده ها از گیرنده های ماهواره ای به نصف کاهش یافته در کشور خبر داد.  