نیروهای نظامی سودان جنوبی،شهر نفت خیز هجلیج در سودان را به اشغال خود در آوردند؛باز پس گیری هجلیج برای خارطوم مشکل است، چرا که استفاده از نیروهای هوایی برای منابع نفتی خطر ناک است.ارتش سودان  برای باز پس گرفتن هجلیج پیش روی خود رابه این منطقه آغاز کرده است؛اکثرا اشغال هجلیج را غیر قانونی می دانند.با یورش نظامی سودان جنوبی به حوزه نفتی اصلی شمال ،پارلمان سودان ،دولت سودان جنوبی را دشمن اعلام کرد.عمرالبشیر رئیس جمهور سودان با بیان اینکه اصلا نبایددو دولت در شمال وجنوب سودان داشته باشیم گفت:آنها به دنبال تصرف خارطوم هستند،پس ما هم به دنبال فتح جوبا باید باشیم؛با حملاتیکه سودان جنوبی با حمایت غرب علیه سودان دارد عمرالبشیر رسما اعلام جنگ علیه سودان جنوبی را کرد.با افزایش تنش ها ودرگیری ها بین سودان و سودان جنوبی شورای امنیت سازمان ملل آتش بس فوری را بین این دو کشور خواستار شد.سودان جنوبی که درپی همه پرسی در سال گذشته میلادی از سودان جداشد از عقب نشینی نیروهایش از مرز با سودان خبرداد.وزیر دفاع سودان از آزادی شهر هجلیج در عملیات ارتش این کشور خبرداد.سودان با مداخله شورای امنیت سازمان ملل برای اتمام درگیری های مرزی این کشور با سودان جنوبی مخالفت کرده است."علی کرتی"وزیر خارجه سودان در نامه ای به رئیس کمیسیون اتحادیه آفریقایادآورشد که خارطوم از تلاش های اتحادیه آفریقابرای حل اختلافاتش با سودان جنوبی استقبال می کند ودر نامه خود به شورای صلح وامنیت اتحادیه آفریقا اشاره کرد به اعمال نظامی سودان جنوبی که بر ادامه جنگ و ایجاد ناامنی در طول خط مرزی دو کشور انجام می شود.برخی از منابع خبری از توافق سودان و سودان جنوبی درباره ایجاد منطقه حائل وتشکیل کمیته ای از ناظران بین المللی خبر دادند.بعد از ناکامی دور اول و دوم مذاکرات،دور سوم مذاکرات بین سودان وسودان جنوبی برای حل اختلافات به ویژه در زمینه امنیتی واقتصادی از سر گرفته شد.خارطوم ،سودان جنوبی را به ادعای ایجاد سرزمینی جدید متهم کرد. در دور سوم مذاکرات دو کشور برسر پایان دادن به درگیری های نظامی توافق کردند.سودان جنوبی با متهم کردن سودان به انجام حملات هوایی مذاکرات با این کشور را لغو کرد؛این درحالی است که سودان حملات هوایی را تکذیب می کند.
سران دو کشور درباره ی پایان دادن به اختلافات خود برسر پرداخت هزینه صادرات نفت واستفاده مشترک از منابع و ذخایر نفتی به توافق رسیدند.