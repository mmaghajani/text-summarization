برای چاره جویی ازدواج 16میلیون جوان در سن ازدواج،برخی کارشناسان داشتن شغل ومسکن مناسب را راه تشویق به ازدواج می دانند؛درحالی که سازمان ملی جوانان تاخیر سن ازدواج را غیر اقتصادی می داند.افزایش طلاق و تاثیرآن درترس از ازدواج،پیدا نشدن گزینه مناسب برای دختران ،مشکلات خانوادگی از جمله مواردی در تاخیر  ازدواج می باشد. وزیر آموزش وپرورش از اختصاص وام 3میلیون تومانی ازدواج به فرزندان فرهنگیان خبرداد و وزیر بازرگانی از برگزاری نمایشگاههای توزیع جهیزیه ارزان قیمت و وزیر ارشاد از رسانه هایی که در راستای کاهش تاخیر ازدواج می کوشند تجلیل کرد.قانون ازدواج جوانان که ناقص اجرا شد ؛شامل موارد زیر بود:
دادن تسهیلات قرض الحسنه برای خرید جهیزیه وتامین مسکن موقت برای سه سال به زوج های جوان،پرداخت دو سال کمک هزینه ی زندگی برای زوج هایی که شغل ندارند که وقتی شاغل شدند آن را برگردانندو افزایش مستمری سربازان  ودانشجویان متاهل و...
طبق آمار در سه ماه نخست سال242هزارو203ازدواج و33هزار و782مورد طلاق در کشور رخ داده که رکورد دار طلاق در ایران تهران می باشد؛این آمار نشان می دهد که ازدواج6.2درصد کاهش وطلاق16.2درصد افزایش یافته است.آمار طلاق در سال 90نسبت به سال گذشته یک درصد افزایش یافته وبیشترین طلاق ثبت شده در گروه سنی 25-29سال بوده است.کارشناسان دلایلی چون:مشکلات اقتصادی،جامعه گریزی،مسئولیت گریزی وتنوع طلبی مرد وزن در زندگی مشترک را از عواملی که تمایل به ازدواج را کاهش داده است،می دانند.برای جلوگیری از طلاق و تقویت نهاد خانواده یک سری تقسیم کار ملی بین آموزش وپرورش،دانشگاه وثبت احوال و صدا وسیما و... صورت گرفته است.در حال حاضر از هر 6ازدواج در کشور یک مورد به طلاق ودر کلان شهرها از هر3ازدواج یکی به طلاق ختم می شود .ارئه مشاوره به زوج های جوان ،ایجاد مراکز تخصصی همسریابی و تقویت مراکز مداخله در بحران های خانوادگی راههای کاهش آمار طلاق می تواند باشد.نظر برخی از اساتید دانشگاه درباره ی عوامل اصلی طلاق به قرار زیر است:تغییرات فرهنگی-اجتماعی (کنار گذاشتن مصلحت های اجتماعی و اهمیت یافتن معیار های شخصی)،ازدواج بی تحقیق،بالا بودن مهریه(زوجه با وجود ناملایماتی که پیش می آید،مهریه را به اجرا گذاشته وخواستار زندگی مستقل می شود)،بالا رفتن توقعات زوجین،در واقع طلاق یکی از پیامد های زندگی مدرن می باشد چرا که با افزایش سطح سواد ،گسترش شهرنشینی و افزایش جمعیت،دو طرف زمانی که نمی خواهند با هم باشند از هم جدا می شوند.گران شدن سکه زندگی هارا نابه سامان می کند زیرا سبب حس ناامنی مردان وناسازگاری را در زنان شوهر دار بیشتر می کند.یکی از راهکار های مقابله با طلاق ، تقویت نهاد خانواده می باشد که هم حکم پیشگیری از بحران های اجتماعی را دارد و هم حکم درمان .آمار ها نشان می دهد که سن ازدواج برای دختران 15تا29 وبرای پسران 20تا35سال است که بررسی ها نشان می دهد که تا یکی دو سال آینده تعداد پسران از دختران در سن ازدواج بیشترمی شودکه برای تعادل آگاهی دادن در مورد هم سن گزینی در بین جوانان می تواند راهکار باشد.ازدواج هر چه آگاهانه تر و انتخاب همسر به درستی انجام شود به طلاق نمی انجامد.ازدواج باید با رعایت نکاتی چون همسطح بودن،داشتن تحصیلات مناسب افراد وتناسب باهمدیگر،احترام به خانواده ها ،تحقیق قبل از ازدواج و همخوانی شخصیت های زوجین همراه باشد.