معاون رئیس جمهور گفت:سرمایه گذاری در حوزه ی تاسیسات و زیر ساختهای گردشگری در سالهای اخیر رشد قابل توجهی داشته است،گردشگری موجب ایجاد اشتغال برای افراد جامعه می شود.در مازندران که سالانه پذیرای 15میلیون گردشگر است؛جاذبه هایی چون ساحل خزر،رودها،غارها،تپه های باستانی و سرسبزی جنگل وگونه های جانوری را می توان نام برد؛البته مشکلاتی که در صنعت توریسم در کشور و در نوار ساحلی دریای خزر وجود دارد را می توان فقدان برنامه ریزی اصولی در فراهم آوردن زیر ساخت ها ،کمبود امکانات تبلیغاتی مناسب ،بالا بودن هزینه رفاهی و اقامتی و... نام برد.گردشگری سلامت نوعی از گردشگری است که برای حصول سلامت به مدت بیشتر از 24ساعت و کمتر از یکسال صورت می گیرد که سهم ایران در گردشگری سلامت جهان زیر 2درصد است.مدیر امور عشایری همدان گفت: بحثی در تله کابین گنجنامه صورت گرفته مبنی براینکه خانوارهای عشایری که در آنجا زندگی می کنند باید به دلیل جاذبه گردشگری آنجا را ترک کنند در صورتی که زندگی عشایری خود جاذبه ی گردشگری است.با توجه به این که مشهد همه ساله پذیرای گردشگران زیارتی فراوانی است؛مسئولان شهر مشهد از آمادگی خود برای برپایی تورهای ازدواج زوج های جوان و ارائه تسهیلات ویژه به آنها خبر دادندواین را فرصتی برای توسعه ی گردشگری این شهر می دانند.طبق آمار سازمان جهانی جهانگردی ایران دارای رتبه5جاذبه های طبیعی و رتبه دهم جاذبه های باستانی و تاریخی است و دارای رتبه 114در جذب گردشگر است از بین 140کشور جهان ،این درحالی است که کشور های همسایه در رتبه های بهتری نسبت به ایران هستند.هدف گذاری صنعت گردشگری در سال جدید دستیابی به 7.5میلیون گردشگر خارجی به کشور است.اختصاص بودجه برای تقویت زیر ساخت های گردشگری در جزیره ابوموسی و فراهم آوردن زیر ساختهای گردشگری در برخی از روستا هایی که هدف گردشگری اند صورت گرفته است.بانگاهی به کشور های تازه استقلال یافته و رقبایی که در همسایگی ما هستند در می یابیم که آنان گوی سبقت را از ما ربوده اند ودلیل آن را می توان مواردی چون :ضعف در زیر ساخت ها ،نادیده گرفتن روادید،عدم تبلیغات مناسب،تبلیغات سوءبیگانگان،شرایط ویژه سیاسی منطقه دانست البته ایران با وجود این مشکلات در زمینه گردشگری ،با داشتن جاذبه های بالفعل و بالقوه نظیر جاذبه های طبیعی در شمال و جنوب و شرق و غرب  و نواحی مرکزی ،وجود کویر وشن زار ،دریا،مناطق کوهستانی وبرف گیر ،جنگل و چهار فصل بودن  می تواند با برنامه ریزی این مشکل را حل کند. صنعت گردشگری می تواند جایگزین نفت شود.یکصد نفر از فعالان گردشگری و مسئولان میراث فرهنگی در اورامانات استان کردستان گرد هم آمدند تا با بررسی ظرفیت های مناطق کوهستانی ،جذب طبیعت گرد به مناطق کوهستانی به ویژه در شهر تاریخی اورامان اعلام کنند.برای افزایش ورود گردشگرهای خارجی ،مدیر دفتر توسعه گردشگری گفت: تشکیل کار گروههای تخصصی برای رفع مشکلاتی زیر ساختی و فعالیت در آنسوی مرز ها برای ورود گردشگر خارجی و نظارت بر بازار چه های مرزی و صنایع دستی و لغو روادید 60کشور برای ورود گردشگران موثر خواهد بود.معاون گردشگری کشور از صدور مجوز برای تشکیل دفاتر خدمات مسافرتی،تشکیل دوباره اداره آموزش و همچنین تشکیل40 بازار هدف گردشگری خبرداد.کویر در گردشگری ایران با توجه به زیبایی ها که دارد، مانند شهدادوکلوتها وسراب ها و.. فرصت خارق العاده درحوزه ی گردشگری کشور برای طبیعت گردان سراسر جهان است.گرمترین منطقه سطح زمین و بزرگترین کویر نمکی جهان در ایران واقع است؛دشت کویر وبیابان لوت از جاذبه های گردشگری در ایران هستند.استان گیلان با برخورداری از منابع آب  غنی از قبیل تالاب ها ،آبگیر،شالیزار و استخر پرورش ماهی،یکی از مهمترین زیستگاه پرندگان در خاورمیانه است و از برنامه های مهم اداره کل محیط زیست جذب گردشگر برای تماشای پرندگان استان است.گردشگری نوستالژیک یکی از انواع گردشگری است که براساس زنده شدن خاطرات گردشگران صورت می گیرد وایران با داشتن ظرفیت بالقوه ،استفاده مطلوبی از آن نکرده است.