16 ميليون جوان مجرد در انتظار مشوق‌هاي ازدواج
حميدرضا حاجي‌بابايي وزير آموزش و پرورش از اختصاص وام 3 ميليون توماني ازدواج به فرزندان فرهنگيان خبر داد.
مهدي غضنفري، وزير بازرگاني نيز در جريان بازديد از نمايشگاه مطبوعات و خبرگزاري‌ها به تصويب 20 بند براي تسهيل ازدواج جوانان در جلسه مورخ 28 مهر ماه سال جاري ستاد ملي ساماندهي امور جوانان اشاره كرد و گفت: در اين جلسه مقرر شد كه نمايشگاه‌هاي عرضه جهيزيه ارزان‌قيمت از سوي وزارت بازرگاني از طريق شركت‌هاي داخلي در سراسر كشور و در مراكز استان‌ها برگزار شوند.
 آمار در سه‌ماهه نخست امسال 242هزار و 203 مورد ازدواج و 33هزار و 782 مورد طلاق در کشور رخ داده و استان تهران با 7 هزار و 310 طلاق رکورددار طلاق در کشور است. این آمار نشان می‌داد که ازدواج 2 /6درصد کاهش و آمار طلاق 2 /16درصد افزایش داشته است. 
کارشناسان دلایل مختلفی همچون مشکلات اقتصادی، جامعه‌گریزی، تنوع‌طلبی، مسئولیت‌گریزی، ترس از شکست در زندگی، همچنین رقابت و قدرت‌طلبی زن و مرد در زندگی مشترک را از دلایلی می‌دانند که تمایل به ازدواج را کاهش داده‌است اما اغلب جوانان بی‌پولی را بزرگ‌ترین سد مقابل خود می‌دانند. 
در حال حاضر از هر شش ازدواج در كشور يك ازدواج به طلاق منتهي مي‌شود، اما در كلانشهرها اين آمار يك طلاق از هر سه ازدواج را شامل مي‌شود كه اين امر ناشي از تبعات توسعه ‌يافتگي است.
 ارائه مشاوره به زوج‌های جوان، ایجاد مراکز تخصصی همسریابی و تقویت مراکز مداخله در بحران‌های خانوادگی راه‌هایی است که می‌تواند به کاهش آمار طلاق کمک کند.
عظیمی، طلاق را یکی از پیامدهای زندگی مدرن می داند و می گوید: افزایش سطح سواد و تحصیلات، گسترش فناوری های نوین، گسترش شهرنشینی و افزایش جمعیت، تغییراتی است که در جوامع امروزی رخ داده و نهادهای اجتماعی را شامل شده است.
گرانی سکه سبب افزایش آمار طلاق در جامعه می شود
این افزایش سبب ایجاد حسن ناامنی در میان مردان شده و ناسازگاری را در زنان شوهردار بیشتر می کند.
بدون شک یکی از اصلی ترین راهکارهای مقابله با معضلاتی از جمله طلاق و عواقب و تبعات آن،تقویت نهاد خانواده می باشد.تقویت نهاد خانواده نه تنها از بحرانهای فردی و اجتماعی پیشگیری می کند،بلکه در مقابله با بحران های اجتماعی نیز نقشی اساسی ایفا می کند.بنابر این تقویت نهاد خانواده هم حکم پیشگیری از بحرانهای اجتماعی دارد و هم حکم درمان را
ازدواج بدون تحقیق آمار طلاق را افزایش داده است.
سن ازدواج برای دختران در جامعه ۱۵ تا ۲۹ سال و برای پسران ۲۰ تا ۳۵ سال برآورد شده است
بررسیها نشان می‌دهد طی یکی دو سال آینده تعداد پسران در سن ازدواج مجددا بیشتر از دختران می‌شود.
 اطلاع رسانی و آگاهی دادن در مورد هم سن گزینی در میان جوانان و ترویج این الگو می تواند راهکاری برای حفظ تعادل جمعیت جوانان در سن ازدواج باشد.
همسطح بودن، داشتن تحصيلات مناسب افراد و متناسب با همديگر و نيز احترام به خانواده‌ها و تحقيق قبل از ازدواج و همخواني شخصيت زوج‌ها از ضرورت‌هاي يك ازدواج موفق است.
هرچه ازدواج آگاهانه‌تر باشد و انتخاب همسر بدرستي انجام شود، به طلاق نمي‌انجامد، ولي اگر انتخاب بدرستي انجام نشود، خيلي زود آثار خود را نشان مي‌دهد. 
آخرين آمارهاي ثبت‌احوال نشان مي‌دهد كه سال 1390، تعداد 142 هزار و 841 واقعه طلاق به ثبت رسيده كه نسبت به مدت مشابه سال قبل 1/4 درصد افزايش داشته است.
افزايش طلاق و تاثير آن در ترس از ازدواج، پيدا نشدن گزينه مناسب براي دختران، مشكلات خانوادگي از جمله اعتياد پدر يا موقعيت پايين اجتماعي و والدين بيمار، از جمله عوامل اجتماعي تاخير در بحث ازدواج به شمار مي‌رود.

