با توجه به گفته البشیر رئیس جمهور سودان، به دلیل تنش هایی که بین سودان وسودان جنوبی به وجود آمده است، احتمال وقوع جنگ میان این دو کشور وجود دارد.
از طرفی دولت سودان جنوبی منطقه هجلیج که نفت خیز است را به اشغال خود درآورد و ارتش سودان برای باز پس گیری آن اقدام کرد.
 در پی این تنش ها شورای امنیت خواستار آتش بس بین دو سودان شد.
ولی دولت سودان جنوبی گفته است به شرطی نیروهایش را از این منطقه خارج می کند که سازمان ملل نیروهای بی طرف در این قسمت مستقر کند.
در نهایت پارلمان سودان، سودان جنوبی را دشمن اعلام کرد و البشیر علیه آنها اعلام جنگ کرد. در نتیجه سودان شهر هجلیج را آزاد کرد و سودان جنوبی عقب نشینی کرد.
در پی این درگیری ها سودان با مداخله شورای امنیت برای پایان دادن به درگیری ها مخالفت کرد.
 سودان با طرح اتحادیه آفریقا موافقت کرد. براساس این طرح دو هفته به این دو کشور مهلت داده شد تا مذاکرات خود را از سر بگیرند و این درگیری ها و اختلافات را طی 3 ماه به اتمام برسانند. از طرفی دیگر شورای امنیت دو سودان را با تحریم های غیر نظامی تهدید کرد.
در اولین مذاکرات در آدیس بابا دو سودان برای ایجاد منطقه حائل و تشکیل کمیته ناظران بین المللی توافق کردند. ولی این مذاکرات با به توافق نرسیدن بر سر ایجاد منطقه ای غیر نظامی و جداکننده بین خود پایان یافت.
دور دوم مذاکرات نیز بی نتیجه به پایان رسید.
دور سوم مذاکرات برای بررسی مرزها و اختلافات نفتی برگزار شد. سودان جنوبی، سودان را به سرقت نفت که از طریق لوله های شمال حمل می شود متهم کرد. دولت سودان در جواب به آنها گفت که دلیل ضبط نفت پرداخت نکردن عوارض درخواستی برای استفاده از خطوط لوله و تاسیسات صدور است.
سودان جنوبی ، سودان را متهم به انجام سری جدید حملات هوایی به آنها کرده است، در نتیجه مذاکرات به حال تعلیق درآمد و سودان جنوبی طرحی برای حل اختلافات پیشنهاد داد.
دولت سودان گفت که این طرح بازگشت به عقب و انکار واقعیت ها است. 
در نهایت دو سودان بر سر پایان دادن به خصومت ها و اختلافات نفتی و استفاده مشترک از منابع و ذخایر نفتی به توافق رسیدند.
