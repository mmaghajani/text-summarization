معاون خانواده مرکز امور زنان گفت: مهمترین دلیل رشد آمار طلاق، ازدواج بدون دقت و تحقیق است،آسان سازی ازدواج خوب است اما ازدواج باید پایدار باشد.
یکی از اصلی ترین راهکارهای مقابله با معضلاتی از جمله طلاق و عواقب و تبعات آن،تقویت نهاد خانواده می باشد.
تقویت نهاد خانواده هم حکم پیشگیری از بحرانهای اجتماعی دارد و هم حکم درمان را.
کارشناسان دلایل مختلفی همچون مشکلات اقتصادی، جامعه‌گریزی، تنوع‌طلبی، مسئولیت‌گریزی، ترس از شکست در زندگی، همچنین رقابت و قدرت‌طلبی زن و مرد در زندگی مشترک را از دلایلی می‌دانند که تمایل به ازدواج را کاهش داده‌است. 
در ستاد پیشگیری از طلاق وظایفی برای دستگاه‌های مختلف همچون آموزش و پرورش، دانشگاه‌ها، ثبت احوال، قوه قضاییه، صدا و سیما و غیره در قالب یک تقسیم کار ملی برای تحکیم بنیان خانواده و جلوگیری از طلاق تعریف شده است.
ارائه مشاوره به زوج‌های جوان، ایجاد مراکز تخصصی همسریابی و تقویت مراکز مداخله در بحران‌های خانوادگی راه‌هایی است که می‌تواند به کاهش آمار طلاق کمک کند.
مشاوره هاي صورت گرفته نشان مي دهد که دو گروه طلاق ها در کشور افزايش يافته که يکي از آنها طلاق قدرت و ديگري طلاق در سنين بالا است.
عضو كميسيون اجتماعي مجلس با بيان اين‌كه جوانان براي آغاز زندگي مشترك، نيازمند اقدامات زيرساختي هستند، مي‌افزايد: يكي از راهبردهاي دولت و مجلس، تثبيت وضعيت شغلي و اجراي درآمد مستمر براي جوانان است.
سند تحكيم خانواده قرار است بزودي سروسامان بگيرد.اين سند كه به دنبال تشكيل، تحكيم و تعالي كانون خانواده است.
هم اكنون دو طرح «مطلع مهر» و «رحمت» با هدف كاهش بروز طلاق نيز به صورت آزمايشي در برخي از استان‌هاي كشور در حال اجراست.
طرح «مطلع مهر» مختص زوج‌هاست كه قرار است در سه محور فقه و احكام، روان‌شناسي و بهداشت آموزش ببينند و طرح «رحمت» متعلق به عموم مردم تا با وظايفشان در خانواده آشنا شوند. 
پژوهشگران می گویند اگر افراد صالح و آگاه نسبت به مسائل جنسي پيش از ازدواج به جوانان آموزش بدهند و همچنين زمينه‌هاي مذهبي را در آنها تقويت كنند مي‌توان اميدوار بود كه آمار طلاق نير در جامعه تا حدي كاهش پيدا كند.
یک جامعه شناس و استاد دانشگاه معتقد است: افزایش قیمت سکه و طلا کاهش چشمگیر ازدواج را در پی دارد.
اشتغال زنان نيز به عنوان يكي از موانع ازدواج به دليل استقلال اقتصادي فرد به شمار مي‌رود.
عضو کمیسیون اجتماعی مجلس با بیان اینکه موضوع اشتغال ارتباط مستقیمی با ازدواج افراد دارد، گفت:اگر دولت قسمتی از اعتبارات و بودجه کشور را به اولویت اصلی کشور یعنی اشتغال‌زایی اختصاص دهد و هزینه بیشتری را صرف احداث کارخانه، واحدهای تولیدی و واحدهای خدماتی کند، بخش عمده‌ای از مشکل بیکاری جوانان رفع خواهد شد.


