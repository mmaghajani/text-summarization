نظام آموزشی جدید که به تعبیر عامه تحت عنوان 3-3-6 شناخته شده‌است متشکل از سه مقطع ابتدایی با شش پایه و اول متوسطه و دوم متوسطه هر کدام دارای سه پایه تحصیلی است.
یکی از دلایل استقرار این نظام آموزشی این است که اهداف نظام گذشته پاسخگوی نیازها و استعدادهای فرزندان ما نیست و شرایط آن باید ارتقا داده شود.
دکترحسن الحسینی گفت:حذف پیش دانشگاهی از مقاطع تحصیلی همچنین کاهش سن ورود به پیش دبستانی یکی از اقدامات مثبتی است که می تواند به نظام آموزشی ما یاری برساند. 
مشاور وزیر آموزش و پرورش درباره دلایل تغییر چند باره نظام آموزشی گفت: بهره هوشی کودکان ایرانی نسبت به تقویم سنی شان بین 6 ماه تا یکسال جلوتر است و آموزش و پرورش نمی‌تواند بر اساس ساختار قبلی حرکت کند.
وزیر آموزش و پرورش اجرای نظام جدید آموزشی (6.3.3) را از اهداف سند تحول بنیادین آموزش و پرورش خواند و ایجاد پایه ششم ابتدایی را موجب مرتفع شدن مشکل افت تحصیلی دانش‌آموزان در بدو ورود به دوره راهنمایی دانست.
وی خاطر نشان کرد: براساس سند تحول بنیادین، کتاب‌ها و روش‌های تدریس باید تغییر کند و هدایت تحصیلی دانش‌آموزان در پایه سوم راهنمایی صورت گیرد.
وزیر آموزش و پروش با تاکید بر آموزش‌های کاربردی و مهارتی در مدارس گفت، حداقل 50 درصد دانش‌آموزان باید در هنرستان‌ها تحصیل کنند.
وی تحول بنیادین در آموزش و پرورش را مطالبه جدی مقام معظم رهبری و خواسته فرهنگیان و مردم دانست 
وزیر آموزش و پرورش خاطرنشان کرد: طبق مصوبه دولت هر مدرسه‌ای که از این پس احداث یا مقاوم‌سازی می‌شود، باید هوشمند باشد.
معاون آموزش ابتدايي وزير آموزش و پرورش
گفت: از ارديبهشت سال 91، آموزش 45 هزار نيروي انساني براي پايه ششم ابتدايي آغاز مي‌شود.
وي تصريح كرد: با راه‌اندازي دانشگاه ويژه فرهنگيان در استان‌هاي كشور نياز 10 ساله دوره ابتدايي احصاء شده است.
محمد شريف‌زاده گفت:دوره آموزشي هنرستان‌ها از دو سال به سه سال افزايش مي‌‌يابد.
شريف‌زاده درباره چرايي اظهار كرد: اهداف آموزش و پرورش در شاخه فني و حرفه‌اي با كاردانش متفاوت است: براين اساس، در «فني و حرفه‌اي» آموزش‌ها مشتمل بر چند مهارت است كه با «عمق كمتر و گستره بيشتر» ارائه مي‌شود، اما در «كاردانش» آموزش ناظر به يك مهارت مشخص است كه با «عمق بيشتر و گستره كمتر» ارائه مي‌شود.

