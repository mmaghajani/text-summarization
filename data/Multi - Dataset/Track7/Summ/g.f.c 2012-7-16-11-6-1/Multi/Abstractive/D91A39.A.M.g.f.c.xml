در سال‌های اخیر تغییرات آب‌وهوایی را بیش‌تر احساس می‌کنیم، دانشمندان معتقدند این تغییرات ناشی از پدیده‌ی گرمایش زمین است، آن‌ها بر این باورند که دمای زمین در سال‌های اخیر به طور متوسط 1 درجه افزایش داشته است. تحقیقات نشان می‌دهد مناطق استوایی و قطب‌ها بیش‌تر تحت تاثیر این پدیده قرار گرفته‌اند، این پدیده متاثر از عوامل مختلفی است که مهم‌ترین آن‌ها عبارت است از: انتشار گاز‌های گلخانه‌ایی ناشی از فعالیت‌های انسانی و استفاده از سوخت‌های فسیلی، صنعتی شدن و رشد جوامع بشری، پیشرفت فناوری، افزایش جمعیت، افزایش تقاضای حامل‌های انرژی و نیز تغییرات شرایط برفی و یخی.
این پدیده پیامدهای منفی زیادی به‌دنبال دارد از جمله: افزایش سطح آب اقیانوس‌ها، تغییرات اقلیمی شدید همچون: جابه جایی فصول، تغییر الگوی بارش، تشدید نزولات جوی، افزایش خشکسالی و تشدید مناطق بیابانی، که این تغییرات سبب کاهش جنگل‌ها و افزایش گاز کربنیک، نابودی گونه‌های گیاهی و زیستی، کاهش محصولات گیاهی همچون برنج، انقراض و نابودی برخی از حیوانات همچون خرس‌ها، بروز رفتار‌های غیر عادی حیوانات، نابودی اکوسیستم جانوران، گرم شدن دریاچه‌ها و اقیانوس‌ها که سبب نابودی گونه‌های زیستی و اکوسیستم های طبیعی این مناطق می‌شود.
 این پدیده تهدید کننده امنیت غذایی انسان و سلامتی اوست و از طرفی بلایای طبیعی را به دنبال دارد همین امر سبب بروز مشکلات روانی و افسردگی جوامع شده است به همین دلیل به مهاجرت به مناطق کم خطرتر روی آورده‌‌اند. دانشمندان مطالعات گسترده‌ایی برای حل این مشکل انجام داده‌اند و راهکارهای مختلفی ارائه داده‌اند که به بعضی از این‌ها اشاره خواهیم کرد: 1. کاهش گازهای گلخانه‌ایی با استفاده از سیستم حمل و نقل عمومی و کاهش استفاده از سوخت‌های فسیلی2.  افزایش کارایی انرژی و سوخت اتومبیل و افزایش انرژی باد و خورشیدی و استفاده از انرژی هسته‌ایی و گازهای طبیعی3. ایجاد هیدروژن از منابع تجدید پذیر4. تولید سوخت‌های حاصل از محصولات بلا استفاده 5. کاهش میزان مصرف گوشت 6. تغییر روش تولید مواد غذایی 7. تولید ابر‌های مصنوعی 8. نصب سایه‌بان بر روی زمین 9. سفید کردن سقف خانه‌ها 10. افزایش فضای سبز و جنگل‌ها 11. ساخت و سازهای استاندارد. 
 سیاست گذاران نیز باید برای حل این مشکل امکانات رفاهی و بهداشتی را برای مقابله با گرمایش زمین برای ساکنان زمین فراهم کنند.          
