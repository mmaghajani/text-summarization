توجه به کتاب و کتاب‌خوانی از اهمیت ویژه‌ایی برخوردار است. اما به دلیل کم‌توجهی خانواده‌ها، تمایل بیش تر افراد به گوش کردن تا خواندن و نیز نبود فرهنگ مطالعه در بین ایرانیان، کتاب خوانی از رونق چندانی برخوردار نیست، به طوری که سرانه مطالعه هر ایرانی 2 دقیقه اعلام شده  که البته این میزان 18 دقیقه نیز اعلام شده است. البته پایین بودن میزان مطالعه دلایل دیگری نیز دارد از جمله: بی‌توجهی آموزش و پرورش نسبت به رواج فرهنگ مطالعه و آموزش مهارت‌های کافی خواندن ونوشتن، نبود کتابدار متخصص در مدارس، کمبود کتابخانه و یا نامناسب بودن موقعیت مکانی کتابخانه‌ها، نامتناسب بودن موضوع کتاب‌ها با نیاز خوانندگان و به روز نبودن کتاب‌ها،در دسترس نبودن برخی از عناوین، حذف یارنه کاغذ و گرانی آن، روی آوردن نوجوانان به استفاده از فضاهای مجازی و سرگرمی‌های دیگر، کم توجهی به پایه‌های صنعت نشر، افزایش بی‌رویه ناشران مبتدی که منجر به تولید انبوه کتاب‌هایی با کیفیت پایین می‌شود. برای حل این مشکلات راهکارهایی نیز ارائه شده است که به برخی از آن‌ها اشاره می‌کنیم: اتخاذ سیاست ‌های درست اقتصادی برای بهبود وضع معیشتی، افزایش کتابخانه‌ها در مدارس و دانشگاه‌ها و در سطح شهر، تدریس کتابخوانی و افزایش مهارت خواندن و نوشتن و ترویج شیوه‌های درست مطالعه در مدارس ، بر گزاری جشنواره‌های نویسندگی برای نوجوانان و کودکان، برپایی نمایشگاه کتاب و اعطای بن کتاب،  فرهنگ سازی از طریق آموزش و پرورش و رسانه‌های جمعی همچون صدا و سیما با تقویت سواد بصری و همکاری با ناشران، چاپ کتاب‌هایی با ویرایش درست و رعایت ایجاز  متناسب با نیاز جامعه ، پرهیز از نوشتن کتاب‌های دوره‌ایی، ترویج فرهنگ اهدای کتاب، بر گزاری مسابقات کتابخوانی، ایجاد مراکزی برای معرفی موضوعی کتاب و ارزیابی آثار منتشر شده ، بهره گیری از فضای پرت برای مطالعه مفید. دولت هم برای رفع این مشکل به برخی از ان راهکارها جامه عمل پوشانده است از جمله: برپایی نمایشگاه کتاب، تنظیم برنامه‌هایی متناسب با نیاز مخاطبین هر ناحیه، راه اندازی قرائت‌خانه ها در سطح شهر، تشکیل کانون ناشران، حمایت از انبارها و مکان‌های توزیع کتاب، تجلیل از نویسندگان وناشران برتر،ایجاد کتابخانه‌های دیجیتال در پارک‌ها، قرار دادن کتاب در سبد کالا(طرح آشتی با کتاب)، معرفی آثار و نقد و بررسی آن و دیگر موضوعات مرتبط با کتاب وکتاب خوانی در رسانه‌های جمعی و مطبوعات، اهتمام صدا وسیما برای افزایش برنامه‌های مرتبط با کتابخوانی وفرهنگ آن و نیز راه‌اندازی رسانه تخصصی حوزه کتاب، راه اندازی‌ کتابخانه‌های سیار برای تامین اوقات فراغت بانوان، اختصاص یارانه و اهدای بن کتاب، عرضه کاغذ به نرخ مرجع بریا ناشران       