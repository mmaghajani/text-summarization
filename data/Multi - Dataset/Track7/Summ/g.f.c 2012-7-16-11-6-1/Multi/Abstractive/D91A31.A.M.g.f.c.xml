سودان جنوبی که پس از سال ها نزاع و درگیری با دولت مرکزی سودان توانست استقلال خود را اعلام کند. در ماه های اخیر نیز به سبب اختلاف بر سر مالکیت مناطق مرزی و نفت خیز، مشکلات صادرات نفت و حق استفاده از خطوط لوله نفتی و اتهام حمایت از شورشیان، تنش هایی میان این دو کشور بوجود آمده است.  سودان جنوبی با حمایت دولت های غربی توانست برخی از مناطق نفت خیز سودان را که تحت حاکمیت این کشور است به تصرف خود دراورد. همین امر سبب شد تا دولت سودان نیز علیه سودان جنوبی اعلام جنگ کند و حملات هوایی در مناطق مرزی علیه این کشور انجام دهد. سودان جنوبی که در ابتدا به دنبال متهم کردن سودان به خاطر این حملات بود، با میانجی‌گری‌های اتحادیه آفریقا و هشدارها و تهدید های شورای امنیت مبنی بر تحریم طرفین درگیری، پذیرفت تا تحت شرایطی‌ عقب نشینی کند. اتحادیه آفریقا هم برای پایان این اختلافات نقشه راهی مبنی بر      1. ایجاد منطقه حائل 2. تشکیل کمیته بازرسان بین المللی، در مناطق مرزی ارائه کرد، که هیچ کدام از طرفین درگیری در مورد ان به توافق نرسیدند. اما پس از سه دوره مذاکره و بحث و گفتگو، طرفین درگیری تنها پذیرفتن یک منطقه مرزی مشترک ایجاد کنند و خصومت ها را کاهش دهند. با این وجود باز هم سودان جنوبی بر سر اختلافات صادرات نفت برخی از این توافقات را نادیده گرفت .اما این بار نیز با میانجی گری اتحادیه ی افریقا دو کشور سودان و سودان جنوبی در مورد استفاده مشترک نفت و ذخایر نفتی به توافق رسیدند تا به این خصومت ها پایان دهند.