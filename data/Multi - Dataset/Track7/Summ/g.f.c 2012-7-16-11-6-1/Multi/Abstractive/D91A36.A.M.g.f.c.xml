آب مایه‌ی حیات و لازمه‌ی تداوم زندگی است، بنابراین آلودگی این ماده ارزشمند تبعات جبران ناپذیری را برای انسان و محیط زیست به وجود می‌آورد. به طوری که 6% مرگ و میر جهان بر اثر آب آلوده است. ابتلا به بیماری‌های ویروسی و وارگیردار همچون وبا، مسمومیت‌، بروز مشکلات جدی برای قلب، مغز و سیستم‌های عصبی، کلیه‌ها و بیماری‌های پوستی و چشمی و تنفسی، مسبب اختلالات هنگام تولد و مشکلات ژنتیکی، بروز مشکلاتی برای زنان باردار و سالمندان و افراد مبتلا به بیماری‌های خاص، ایجاد اظطراب، افزایش مرگ و میر به دلیل اقزایش آمار سرطان و دیگر بیماری‌های مزمن، تغییر اکوسیستم آبی، از بین رفتن انواع گونه‌های آبزی همچون ماهیان، تخریب ابنیه‌ی تاریخی، کم رونق شدن تفریحات آبی همچون شنا، از جمله تبعات زیان‌باری است که آلودگی آب برای انسان و محیط زیست به‌وجود می‌آورد.
از جمله عوامل آلوده کننده آب می‌توان موارد زیر را نام برد: ورود آفت‌کش‌ها،کودهای شیمیایی و حیوانی، سم‌های کشاورزی، فاضلاب‌ها و پساب‌های صنعتی و خانگی به آب‌های زیر زمینی، آلاینده‌های ناشی از کارخانجات و ترافیک‌های شهری، پوسیدگی لوله‎‌های آبی، استخراج نفت و گاز، وجود زباله‌های پلاستیکی بر روی آب، نمک‌ها، اسیدها ، مواد رادیو اکتیو، فلزات سمی، استفاده از کلرها، فعالیت‌های نظامی در سواحل دریا، حلال‌ها و مواد شوینده، دفع گیاهان پس از استحصال عرقیات آن‌ها. 
راهکارهای مختلفی برای مقابله با آلودگی آب ارائه شده است و بعضی از آن‌ها نیز اجرا شده است، از جمله: کنترل و مدیریت فاضلاب‌های صنعتی و حیوانی از سوی کارخانجات و دامداری‌ها و به‌کار بردن روش‌های مناسب برای دفع فضولات، استفاده از اسفنج‌های نانویی، نانو ذرات آهن و باکتری های نفت خوار برای جمع آوری لکه‌های نفتی در سطح دریا. 
متعهد بودن به کنوانسیون بین‌المللی از جمله مواردی است که می‌تواند با آلودگی آب مقابله کند. 






