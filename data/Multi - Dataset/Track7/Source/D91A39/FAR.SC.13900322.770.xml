<?xml version="1.0" encoding="utf-8" ?>
<DOC>
<DOCNO>770</DOCNO>
<DATE-TIME>1390/03/22</DATE-TIME>
<CATEGORY>علمی</CATEGORY>
<TITLE>زمين با تابستان‌هاي خنك خداحافظي مي‌كند</TITLE>
<SUMMARY>خبرگزاري فارس: تحقيقات نشان مي‌دهد كه زمين در حال خداحافظي با تابستان‌هاي خنك است.</SUMMARY>
<NARRATIVE></NARRATIVE>
<TEXT>
به گزارش خبرگزاري فارس، تحقيقات نشان مي‌دهد كه مناطق استوايي و نيمكره شمالي زمين در حال گرم شدن هستند. همچنين اين تحقيقات كه اخيراً در مجله تغييرات اقليم منتشر شده، حاكي از آن است كه مناطق استوايي در آفريقا، آسيا و جنوب آمريكا شاهد تابستان دائم با گرماي بي سابقه در چند دهه آينده خواهند بود. محققان هشدار دادند كه اين افزايش چشمگير دما كه ما شاهد آن هستيم تأثيرات مهم و اساسي را روي سلامت، غذا، انسان و تنوع زيستي مي‌گذارد. نائو، سرپرست اين تحقيقات گفت: مطالعات ما نشان مي‌دهد كه در سال 2050 خنك‌ترين تابستاني كه زمين دارد، از گرم‌ترين تابستان اين سياره در 50 سال گذشته خود، نيز گرم‌تر است. وي افزود: همچنين فصل‌هاي خنك زمين نيز دچار تغييرات مي‌شوند و ما نمي‌توانيم به طور دقيق بگوئيم كه دماي آن‌ها چه تغييري مي‌كند. محققان در اين مطالعات خود از 50 مدل هواشناسي كه متناسب با تغييرات هوايي و جوي در سال‌هاي گذشته بوده، براي پيش‌بني وضعيت هواي آينده استفاده كردند. اين محققان معتقدند كه انتشار گازهاي گلخانه‌اي باعث اين تغييرات اقليم و گرم‌شدن زمين شده است و آن‌ها هشدار داده‌اند كه روند گرمايش زمين از هم اكنون آغاز شده است. انتهاي پيام/ </TEXT>
</DOC>