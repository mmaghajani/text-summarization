<?xml version="1.0" encoding="utf-8" ?>
<DOC>
<DOCNO>768</DOCNO>
<DATE-TIME>1390/02/14</DATE-TIME>
<CATEGORY>علمی</CATEGORY>
<TITLE>با افزايش سرعت ذوب برف و يخچال‌هاي جهان
تا سال 2100 سطح اقيانوس‌ها 1.5 متر بالا مي‌آيد</TITLE>
<SUMMARY>تحقيقات جديد نشان دهنده شدت بيشتر ذوب يخچال‌هاي زمين نسبت به پيش بيني‌هاي چند سال قبل است به طوري‌كه سطح آب درياها را تا سال 2100 حدود 1.6 متر بالا خواهد برد.</SUMMARY>
<NARRATIVE></NARRATIVE>
<TEXT>
به گزارش خبرگزاري فارس، ذوب يخ و برف 40 درصد افزايش اخير سطح آب اقيانوس‌ها را به خود اختصاص داده و پيش بيني مي شود اين نقش در آينده بيشتر هم بشود. پروژه مانيتورينگ و ارزيابي قطب مستقر در اسلو بيان كرده كه حتي در بهترين حالت و اگر آب اقيانوس‌ها تنها نيم متر بالا بيايد عواقب آن براي شهرهاي ساحلي و مناطق كم ارتفاع بنگلادش، ويتنام، چين و بسياري شهرهاي ديگر نابود كننده است. در سال 2007 هيئت بين دولتي تغييرات اقليمي سازمان ملل اعلام كرده بود تا پايان قرن آب اقيانوس‌ها بين 18 تا 59 سانتيمتر بالا خواهند آمد اما اين گزارش مهم ميزان ذوب يخها به ويژه صفحه يخي گرينلند را به حساب نياورده بود. به نوشته خبرگزاري فرانسه تحقيقات جديد نشان مي دهد 6 سال اخير گرمترين سالهاي ثبت شده در تاريخ كره زمين بوده اند و دماي تابستانها در دهه هاي اخير نسبت به 2000 سال گذشته بيشتر بوده است. دانشمندان پيش بيني كرده اند قطب شمال در 3 يا 4 دهه آينده به طور كامل در تابستان فاقد يخ خواهد بود. در گزارش همچنين به شواهد جديدي مبني بر اين اشاره شده كه تغييرات در شرايط برفي و يخي قطب مي تواند گرمايش زمين را هم شتاب ببخشد. انتهاي پيام/ر </TEXT>
</DOC>