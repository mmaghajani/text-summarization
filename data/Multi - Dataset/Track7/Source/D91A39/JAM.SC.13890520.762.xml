<?xml version="1.0" encoding="utf-8" ?>
<DOC>
<DOCNO>762</DOCNO>
<DATE-TIME>1389/05/20</DATE-TIME>
<CATEGORY>علمی</CATEGORY>
<TITLE>تاثير پديده گرمايش زمين در کاهش محصول برنج</TITLE>
<SUMMARY>جام جم آنلاين: بررسي هاي علمي جديد نشان مي دهد که محصول برنج در بسياري از نقاط قاره آسيا به دليل گرم تر شدن هواي کره زمين در حال کاهش است.</SUMMARY>
<NARRATIVE></NARRATIVE>
<TEXT>
بنا بر اين بررسي ها که عمدتا توسط دانشمندان آمريکايي صورت گرفته، دماي فزاينده هوا در طول شب، تاثير منفي در ميزان توليد محصول برنج دارد.

در اين تحقيقات، شماري از کارشناسان موسسه بين المللي مطالعه در باره برنج، که مقرآن در فيليپين است و نيز کارشناساني از سازمان ملل متحد شرکت داشتند

در سال 2004، گروه ديگري از پژوهشگران اعلام کرده بودند که به دليل يک درجه سانتيگراد گرم تر شدن هوا در طول شب، ميزان محصول برنج فيليپين 10 درصد کاهش يافته است.

تهيه کنندگان گزارشي که در اين باره تهيه شده خاطرنشان مي کنند که در بعضي از مناطق شش کشور عمده توليد کننده برنج در قاره آسيا، در طي بيست و پنج سال اخير، مقدار اين محصول تا بيست درصد کاهش يافته است.

پژوهشگران هشدار مي دهند که چنانچه کشاورزان روش هاي تازه اي براي کشت برنج پيدا نکنند و به توليد انواع ديگر برنج که در برابر گرما مقاوم تر هستند نپردازند، پديده گرمايش کره زمين مي تواند تلاش ها براي افزايش محصول برنج را به مخاطره بياندازد.

برخي از کارشناسان توصيه کرده اند که فصل کشت برنج تغيير يافته و توليد برنج در ماه هاي خنک تر سال صورت گيرد.

تحقيقاتي که در سال 2007 در مورد پيآمدهاي گرم تر شدن هواي کره زمين به عمل آمده بود، نشان مي داد که اگر چه افزايش جزيي درجه حرارت در طول روز، ممکن است در برخي نقاط به افزايش محصول کمک کند، چنانچه اين افزايش به سه درجه سانتيگراد برسد، در محصول غلات در سراسر جهان تاثير منفي خواهد گذارد.

برنج از مهمترين غلات بوده و در تغذيه بسياري از مردم آسيا و آفريقا نقشي اساسي دارد.

قاره آسيا بيش از 90 درصد محصول برنج دنيا را توليد و مصرف مي کند.

کاهش محصول برنج سبب خواهد شد که تغذيه جمعيت فزاينده جهان در آينده مشکل تر شود.

در يک گزارش تحقيقاتي که در سال 2009، انتشار يافت، پيش بيني شده بود تا سال 2010 نيمي از جمعيت جهان با بحران مواد غذايي مرتبط با گرمتر شدن هواي کره زمين مواجه خواهند شد.

در حال حاضر جاري شدن سيل در پاکستان، هند و چين سبب نگراني در مورد خطر کمبود گندم شده است و خشکسالي و آتش سوزي هاي گسترده در مزارع روسيه سبب شده که اين کشور محدوديت هايي براي صدور غلات قائل شود.

بانک جهاني هم اکنون در مورد احتمال کاهش محصول غلات و افزايش بهاي مواد غذايي ابراز نگراني کرده است.

بي بي سي</TEXT>
</DOC>