<?xml version="1.0" encoding="utf-8" ?>
<DOC>
<DOCNO>648</DOCNO>
<DATE-TIME>1391/01/19</DATE-TIME>
<CATEGORY>اقتصادی</CATEGORY>
<TITLE>نگاهي به جايگاه و وضعيت گردشگري ايران درسال ۹۰
همچنان درحال توسعه و رتبه ۱۱۴جهان</TITLE>
<SUMMARY>اشاره :
گردشگري ، از جمله صنايع فرهنگي است ، كه با توجه به قابليت ها و استعدادهاي خدا دادي سرزمين اسلامي ، جذابيت هاي فرهنگي و تاريخي تمدن اسلامي مي تواند از مهم ترين صنايع در قطع وابستگي به درآمدهاي نفتي را براي كشور به ارمغان آورد، اين امر مهم در چشم انداز بيست ساله نظام جمهوري اسلامي ايران ، برنامه چهارم توسعه و برنامه پنجم سازندگی مورد تاكيد قرار گرفته است ، اين يادداشت به تبيين وضع موجود، عملكردها و وضع مطلوب مصرح در سياست هاي كلي و قوانين توسعه اي كشور در سالي كه گذشت مي پردازد.</SUMMARY>
<NARRATIVE></NARRATIVE>
<TEXT>
جايگاه جهاني صنعت گردشگري:
صنعت گردشگري امروزه در رديف صنعت‌هاي پردرآمد و پاک و کم‌هزينه دنيا قرار دارد و پيش‌بيني ها هاكي از آن است كه در سال ۲۰۱۰، دويست ميليارد دلار درآمد کشورهاي دنيا از اين بخش تأمين شده و در همان سال از هر ۱۵ نفر شاغل در سطح دنيا يک نفر در اين بخش فعال باشند.

از طرفي صنعت گردشگري دنيا ابعاد مختلفي دارد. با توجه به اين که ايران طبق آمار سازمان جهاني جهانگردي داراي رتبه پنجم جاذبه‌هاي طبيعي و رتبه دهم جاذبه‌هاي باستاني و تاريخي است و همچنين جمعيت جوان رو به گسترش، نرخ بالاي بيکاري، لزوم افزايش درآمد ارزي و سرمايه‌گذاري خارجي توجه بيش از پيش به اين بخش مي‌تواند زمينه رسيدن به اشتغال کامل، افزايش درآمد ارزي، معرفي تمدن و فرهنگ ايراني به جهانيان، تعامل گسترده و سازنده با کشورهاي دنيا، در هم شکستن مرزهاي قومي و اقليتي را فراهم کند.

صنعت گردشگري و چشم انداز بيست ساله:
در بند ۶ سند چشم‌انداز بيست‌ ساله، اشاره شده است، که هدف کشور، کسب جايگاه اول اقتصادي در سطح منطقه آسياي جنوبي و غربي با تکيه بر رشد مستمر اقتصادي، ارتقاي نسبي درآمد سرانه و رسيدن به اشتغال کامل است. با توجه به اين بند، صنعت گردشگري بايد در اولويت‌هاي توسعه قرار گيرد؛ چرا که با وجود ضريب اشتغال‌زايي بالا در اين بخش، مطمئناً باعث رشد پرشتاب اقتصادي به همراه بهبود توزيع درآمد کشور خواهد شد.

هم چنين توسعه‌ي گردشگري مبتني بر شرايط فرهنگي و تاريخي کشور باعث تعامل سازنده و مؤثر با جهان خواهد شد که از اهداف سند چشم‌انداز بيست‌ ساله است؛ که در همين راستا، سازمان ميراث فرهنگي و گردشگري با توجه و طرح اين موضوع در شوراي عالي ميراث فرهنگي و گردشگري در سال ۱۳۸۳، اهداف كمي اين بخش در برنامه هاي توسعه اي چشم انداز بيست ساله را تدوين کرد که براساس آن و به منظور كسب جايگاه واقعي در منطقه ، بايد به كسب سهم دو درصد ي از تعداد گردشگران جهان و كسب سالانه ۲۰ ميليارد دلار درآمد ارزي در سال دست يافت .

قابليت هاي جهاني گردشگري ايران :
ايران اسلامي ، برخوردار از مواهب گوناگون خداوند است ، كه جلوه اي از اين نعمت هاي بي شمار را مي توان در قابليت ها و جاذبه هاي فرهنگي ،تاريخي و طبيعي مشاهده نمود ، ايران اسلامي باتكيه بر اين قابليت هاي خدادادي و بر اساس گزارشات رسمي سازمان جهاني جهانگردي WTO ، از جايگاه دهم جهانی به لحاظ وجود آثار تاریخي وفرهنگی متنوع ،رتبه پنجم جهانی به لحاظ وجود آثار جذاب ومتنوع طبیعی، پنجمين كشور جهان در تنوع توليد ات صنایع دستي و بر خوردار از یازده اقلیم از سیزده اقلیم شناخته شده در دنيا مي باشد .

ايران :رتبه ۱۱۴ جهان در جذب گردشگر:
قابليت هاي جهاني گردشگري در ايران ، زمينه اي مناسب براي جذب گردشگران خارجي به ويژه گردشگران مسلمان (كه همواره مورد تاكيد ويژه مقام معظم رهبري (مد ظله العالي )قرار داشته و دارد)است ، اما با وجود تلاش هاي بخش خصوصي و سرمايه گذاري هاي انجام شده ،ايران جايگاه شايسته و بايسته اي در جذب گردشگر و استفاده از درآمدهاي اين صنعت را ندارد . با وجود تمامی آمارهای اعلام شده از سوی مسئولان سازمان گردشگری، صنعت توریسم در ایران، وضعیت مناسبی ندارد.

نهادهای بین المللی تائید کرده اند رقابت پذیری گردشگری ایران، در قعر جدول است، به بیان دیگر، گردشگری ایران، از لحاظ شاخص هایی چون فضای کسب و کار، زیرساخت های سفر و توریسم، وضعیت فرهنگی و انسانی و ذخایر طبیعی و زیست محیطی از میان ۱۴۰ کشور جهان، در ردیف صد و چهاردهم قرار دارد. گزارش مجمع بین المللی اقتصاد در سال ۲۰۱۱ نشان می دهد فاصله ی ایران با سایر کشورهای توریست پذیر همسایه از لحاظ تسهیلات گردشگری، تنوع در جاذبه های رقابت پذیری در صنعت سفر و توریسم بسیار زیاد است، به طوری که کشور ترکیه در رتبه ی پنجاهم قرار دارد، یعنی ۶۴ پله بالاتر از ایران.

رقبایی که ایران را پشت سر گذاشتند
در این بین، کشورهای رقیب ایران در منطقه که با برنامه ریزی و سرمایه گذاری مناسب، رشد محسوسی در صنعت توریسم خود داشته اند، در گزارش مجمع جهانی اقتصاد، به مراتب بالاتر از ایران ایستاده اند. به جز ترکیه که در ردیف ۵۰ است و مدعی است می تواند سالانه ۳۵ میلیون گردشگر خارجی را به مرزهای خود فرابخواند، سایر کشورهای توریست پذیر هم جوار نیز از ایران، پیشی گرفته اند.

گزارش مجمع جهانی اقتصاد در بخش توریسم، تاکید می کند کشور گرجستان در رتبه ۷۳ ، آذربایجان در رتبه ۸۳ و کشور ارمنستان با یک درجه افزایش در ردیف ۹۰ از میان ۱۳۹ کشورجهان قرار گرفته اند. این در حالی است که رتبه ایران، از همه پایین تر و در پله ۱۱۴ متوقف مانده.

این واقعیات از سوی یک نهاد معتبر جهانی در زمانی بیان می شود که مسئولان سازمان میراث فرهنگی سعی می کنند برای رونق دادن به گردشگری داخلی، از خروج گردشگران ایرانی از کشور، جلوگیری کنند.

این مساله در حالی است که بر اساس چشم انداز جمهوری اسلامی ایران در افق ۱۴۰۴ ابلاغی مقام معظم رهبری ، ما باید با این کشورها که متاسفانه در بخش گردشگری از ما پیشی گرفته اند و کشورما در دستیابی به اهداف سند چشم انداز در این بخش موفق عمل ننموده است .

گردشگري ايران،خطر فرهنگي واقتصادي!
آمارهاي گمرك جمهوري اسلامي ايران ، روايتي منفي از روند گردشگري ايران دارد ، اما با توجه به تاثيرات فرهنگي،اجتماعي و اقتصادي اين صنعت ، و تراز منفي گردشگري كه حاكي از خروج گردشگران ايراني و ضعف در جذب گردشگران خارجي است ، تاثيرات فرهنگي ،اجتماعي و اقتصادي كه براي كشور در نتيجه اين تراز منفي به ارمغان مي آييد بايد مورد توجه قرار گيرد.

با توجه با اينكه متوسط هزينه كرد گردشگران ايراني در خارج از كشور حدودا" دو برابر گردشگران خارجي ورودي به كشور برآورد مي شود ، بنابراين تراز اقتصادي گردشگري در پايان نيمه اول سال ۱۳۹۰ نيزمنفي بوده و ارز ورودي گردشگران خارجي حدودا" ۷% ارز خروجي گردشگران ايراني مي باشد، به عبارت ديگر گردشگري نه تنها ارزآوري كه نداشته ،موجب خروج ارز و بخشي ازدرآمدهاي ملي شده است. با توجه به اثرات فرهنگي ،اجتماعي گردشگري ادامه اين وضعيت براي كشور چه به لحاظ فرهنگي و چه به لحاظ اقتصادي اعلام خطر است .

اردشير اروجي ، مشاور و مدير كل سابق دفتر برنامه ريزي ،آمار و اطلاعات سازمان ميراث فرهنگي و گردشگري ، با تاييد اين مطلب درگفتگو با ايسناضمن تاييد اين مطلب معتقد است كه : چون به لحاظ فرهنگي تاثير گذاري كشور هاي خارجي به روي گردشگران ايراني هفت برابر تاثير گذاري كشور ايران روي گردشگران خارجي است و به لحاظ اقتصادي نيزدر وضعيت خوشبينانه در نيمه اول سال ۱۳۹۰ ارز خروجي گردشگران ايراني ۱۴ برابر ارز ورودي گردشگران خارجي برآورد مي شود و اين تراز منفي گردشگري نيز نسبت به سال گذشته رو به افزايش است لذا لازم است براي اصلاح اين وضعيت هرچه زودتر چاره اي انديشده شود .

امروز كجا ايستاده ايم ؟
سال ۱۳۹۰ ، را در حالي سپري کردیم كه صنعت گردشگري داخلي موج سفرهاي نوروزي را پذیرا شد ، اما براي اجرايي ساختن سند چشم انداز بيست ساله نظام از سال ابلاغ تا كنون غريب به هفت سال پشت سر نهاده ايم و در آغاز دومین سال اجرای برنامه پنجم توسعه كشور هستیم ، امروز شاهد تراز منفي گردشگري سال ۱۳۹۰ ، كسب رتبه ۱۱۴ ايران در بازار جهاني گردشگري از لحاظ تعداد گردشگر جذب شده ايستاده ايم ،آري هم چنان در حال توسعه هستيم ، توسعه اي كه زمينه هاي كيفي اش موجبات غفلت هاي كمي در حوزه ميراث فرهنگي ،صنايع دستي و گردشگري را فراهم ساخته است .

امروز، قابليت ها و نقاط قوت گردشگري در نتيجه تراز منفي گردشگري كشور كه طي سال هاي گذشته روند رو به رشدي را داشته است، زمينه ی ظهور يك خطر فرهنگي، اجتماعي و اقتصادي را فراهم آورده است.

* رئیس گروه اطلاعات مدیریت سازمان میراث فرهنگی،صنایع دستی و گردشگری در سالهای ۸۷تا </TEXT>
</DOC>