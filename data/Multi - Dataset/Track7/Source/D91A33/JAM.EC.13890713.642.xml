<?xml version="1.0" encoding="utf-8" ?>
<DOC>
<DOCNO>642</DOCNO>
<DATE-TIME>1389/07/13</DATE-TIME>
<CATEGORY>اقتصادی</CATEGORY>
<TITLE>صنعت گردشگري مي تواند جايگزين نفت شود</TITLE>
<SUMMARY>جام جم آنلاين: مدير كل روابط عمومي سازمان ميراث فرهنگي ، صنايع دستي و گردشگري كشور بر اهميت ترويج و احياي ميراث فرهنگي و توسعه صنعت گردشگري تاكيد كرد و گفت : گردشگري مي تواند جايگزين صنعت نفت شود.</SUMMARY>
<NARRATIVE></NARRATIVE>
<TEXT>
به گزارش ايرنا ، علي محمد محسني روز سه شنبه در كارگاه آموزشي مديران روابط عمومي وامور فرهنگي سازمان ميراث فرهنگي و گردشگري در محل هتل سالار دره ساري اظهار داشت: براي گسترش و توسعه فرهنگي نياز به عزم ملي است.روابط عمومي يك مقوله فرهنگي است و فرهنگ به عنوان زيباترين فعاليت انقلابي نقش زيربنايي را ايفا مي‌كند.

وي به نقش روابط عمومي‌ها در كار توليد فرهنگ اشاره كرد و گفت : روابط عمومي ها در ايجاد و توسعه كارهاي فرهنگي نقش مهمي دارند.روابط عمومي هنر نزديك كردن دلهاست و شرايط ايجاد تبادل فرهنگي را باعث مي‌شود.

مدير كل روابط عمومي سازمان ميراث فرهنگي ، صنايع دستي و گردشگري كشور خاطر نشان كرد: ستاد تسهيلات سفر هاي استان ها 17 عضور دارد كه سازمان ميراث فرهنگي هم به عنوان يك عضو محسوب مي‌شود.

محسني بيان داشت: در سراسر كشور 27هزار اثر ملي وجود دارد كه اگر كمك ساير ارگان هاي دولتي ونهادهاي مردمي نبود ميراث فرهنگي وگردشگري به تنهايي قادر به حفظ اين آثار ملي نبود. روابط عمومي‌ها وظيفه ايجاد تفاهم و مبادله فرهنگي را دارند و بايد شرايطي را فراهم كنند كه علاوه بر استفاده از ظرفيت‌هاي صنعت گردشگري ، براي حفظ ميراث فرهنگي نيز تلاش شود.

مازندران سالانه پذيراي حدد 15 ميليون گردشگر است.</TEXT>
</DOC>