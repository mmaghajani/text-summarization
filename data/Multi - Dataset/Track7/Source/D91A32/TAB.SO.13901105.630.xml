<?xml version="1.0" encoding="utf-8" ?>
<DOC>
<DOCNO>630</DOCNO>
<DATE-TIME>1390/11/05</DATE-TIME>
<CATEGORY>اجتماعی</CATEGORY>
<TITLE>افزایش قیمت سکه، بحران ازدواج را در پی دارد </TITLE>
<SUMMARY></SUMMARY>
<NARRATIVE></NARRATIVE>
<TEXT>
یک جامعه شناس و استاد دانشگاه معتقد است: افزایش قیمت سکه و طلا کاهش چشمگیر ازدواج را در پی دارد و به زودی با بحران ازدواج روبرو می‌شویم.

دکتر امان الله قرایی مقدم با اشاره به تغییرات قیمت طلا و سکه در چند ماه اخیر گفت: این تغییرات سبب کاهش ازدواج و افزایش طلاق در خانواده ها می شود .

وی ادامه داد: به جز افزایش مهریه ها هزینه برگزاری یک مراسم ساده عروسی نیز به حدی افزایش پیدا کرده است که بسیاری از خانواده ها امکان تامین آن را ندارند و دختران ترجیح می دهند که به جای سختی زندگی متاهلی در خانه بماند و پسران نیز بیش از گذشته از تشکیل خانواده فراری شده اند.

قرایی مقدم اضافه کرد: سکه یک میلیونی سبب کاهش ازدواج های رسمی و افزایش ازدواج های موقت می شود که درآینده بحران های خانوادگی بیشماری را برای جامعه ایجاد می کند.

این استاد دانشگاه با بیان این که کاهش ازدواج سبب افزایش آمارهای تجاوز و دزدی می شود گفت: ذهنیت مادی گرایی سبب شده است که اولویت های ما برای ازدواج پل و خانه مهریه های بالا باشد. در جامعه ای که پول حرف اول را می زند مسلما گرانی طلا و سکه زندگی ها را نا بسامان می کند.

قرایی مقدم با اشاره به این که بر خلاف تصور گرانی سکه سبب افزایش آمار طلاق در جامعه می شود گفت: این افزایش سبب ایجاد حسن ناامنی در میان مردان شده و ناسازگاری را در زنان شوهردار بیشتر می کند.

منبع: مهر</TEXT>
</DOC>