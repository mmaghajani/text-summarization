<?xml version="1.0" encoding="utf-8" ?>
<DOC>
<DOCNO>636</DOCNO>
<DATE-TIME>1391/04/05</DATE-TIME>
<CATEGORY>اجتماعی</CATEGORY>
<TITLE>دليل بي‌تمايلي 87 درصد پسران به ازدواج </TITLE>
<SUMMARY></SUMMARY>
<NARRATIVE></NARRATIVE>
<TEXT>
پژوهشگر شوراي فرهنگي _ اجتماعي زنان، گفت: بر اساس پژوهش به عمل آمده 87 درصد دانشجويان پسر پوشش نامناسب دختران را از دلايل بي‌تمايلي به بحث ازدواج عنوان كردند.
 
به گزارش ايسنا، فاطمه سادات محبي امروز در نشست علمي تخصصي «موانع ازدواج دانشجويان» كه در محل پژوهشگاه فرهنگ و معارف اسلامي برگزار شد، با اشاره به پژوهشي كه در زمينه آسيب‌شناسي ازدواج دانشجويي در مقاطع مختلف بين 206 دانشجو انجام گرفته بود، افزود: بر اساس آمار به دست آمده طي اين پژوهش 71 درصد دانشجويان پسر دليل بي‌تمايلي به ازدواج را سختي‌هاي اقتصادي عنوان كردند.
 
وي افزود: همچنين عدم باور پسران به بركت زندگي پس از ازدواج 80 درصد، مهريه‌هاي سنگين 58 درصد، توجه به زيبايي و ظواهر 75 درصد، توقعات بالاي پسران در انتخاب همسر 74 درصد، ضعف خانواده پسر در يافتن دختر مناسب براي ازدواج 50 درصد، پوشش نامناسب دختران 87 درصد، از جمله آمارهاي به دست آمده در اين آسيب‌شناسي در بحث بي‌تمايلي دانشجويان به ازدواج محسوب مي‌شود.
 
عوامل فرهنگي و اجتماعي موثر در تاخير ازدواج
 
وي با اشاره به پژوهش انجام شده در زمينه عوامل فرهنگي موثر در تاخير ازدواج، گفت: از جمله اين موارد مي‌توان به تغيير نگرش جامعه به ملاك‌هاي ازدواج، ناكارآمدي شيوه‌هاي سنتي انتخاب همسر، كاهش تعداد خواستگار دختران، تمايل پسران به ازدواج با دختراني كه 7 تا 10 سال از آنها كوچكترند، تاخير در ازدواج به ويژه در پسران اشاره كرد.
 
وي در خصوص عوامل اجتماعي تاخير در بحث ازدواج نيز گفت: افزايش طلاق و تاثير آن در ترس از ازدواج، پيدا نشدن گزينه مناسب براي دختران، مشكلات خانوادگي از جمله اعتياد پدر يا موقعيت پايين اجتماعي و والدين بيمار، از جمله عوامل اجتماعي تاخير در بحث ازدواج به شمار مي‌رود.
 
موانع روانشناختي تاخير در ازدواج
 
پژوهشگر شوراي فرهنگي _ اجتماعي زنان در زمينه موانع روانشناختي تاخير در ازدواج، گفت: از جمله اين موارد مي‌توان به كاهش انگيزه ازدواج با افزايش سن پسران، ترس افراد در وساطت براي ازدواج دو جوان، نداشتن انگيزه ازدواج به دليل ترس از مسئوليت اشاره كرد.
 
اشتغال زنان يكي از موانع ازدواج
 
وي افزود: بر اساس اين پژوهش، 55 درصد پسران معتقدند كه دختران نقش‌هاي سنتي همچون مادري يا همسري را قبول ندارند، 81 درصد افراد جامعه و خانواده‌ها با تاخير ازدواج پسران مدارا مي‌كنند و اشتغال زنان نيز به عنوان يكي از موانع ازدواج به دليل استقلال اقتصادي فرد به شمار مي‌رود.
 
ارائه پيشنهاداتي براي حل مشكل ازدواج
 
محبي در خاتمه با ارائه پيشنهاداتي براي حل مشكل ازدواج به معرفي الگوهاي مطلوب همسرگزيني، هدايت خانواده‌ها به منظور عدم سخت‌گيري براي برپايي مراسم ازدواج، تاسيس كانون‌هاي پيوند مهر، ايجاد بانك اطلاعاتي از دانشجويان مجرد براي آشنايي آنها با يكديگر، برپايي اردوهاي دانشجويي با هدف آشنا كردن دانشجويان مجرد با يكديگر، بستن قرارداد با تالارهاي مختلف براي تخفيف در هزينه ازدواج اشاره كرد. </TEXT>
</DOC>