<?xml version="1.0" encoding="utf-8" ?>
<DOC>
<DOCNO>697</DOCNO>
<DATE-TIME>1390/11/23</DATE-TIME>
<CATEGORY>علمی</CATEGORY>
<TITLE>يك منبع جديد انرژي کشف شد </TITLE>
<SUMMARY>به گفته دكتر كلانتر زاده، اين سيستم تجربي بر اساس مواد نانولوله كربني قادر به توليد نيرو بوده كه تا پيش از اين ديده نشده بود.</SUMMARY>
<NARRATIVE></NARRATIVE>
<TEXT>
استاد ايراني دانشگاه RMIT استراليا موفق به ارائه دستاوردي جديد در حوزه ذخيره انرژي و توليد نيرو شده كه در آن ميزان انرژي توليدي به نسبت اندازه منبع، سه تا چهار برابر بهترين باتري‌هاي ليتيوم يون - كنوني است.

به گزارش ايسنا دكتر كوروش كلانترزاده، دانشيار دانشكده مهندسي برق و رايانه RMIT با همكاري مايكل استرانو از گروه پژوهشي نانوفناوري موسسه فناوري ماساچوست با اندازه‌گيري شتاب يك واكنش شيميايي درون يك نانولوله دريافتند كه اين واكنش منجر به توليد نيرو مي‌شود.

اين محققان اكنون با استفاده از تجارب خود در شيمي و نانومواد در تلاش براي كشف اين پديده هستند.

تحقيقات آنها با عنوان «نانوديناميت: نانولوله‌هاي پوشيده شده از سوخت با توانايي ارائه نيرو در كوچكترين سيستم‌ها» در مجله IEEE Spectrum منتشر شده است.

به گفته دكتر كلانتر زاده، اين سيستم تجربي بر اساس مواد نانولوله كربني قادر به توليد نيرو بوده كه تا پيش از اين ديده نشده بود.

وي اظهار كرد: با پوشش‌دهي يك نانولوله در سوخت نيتروسلولز و اشتعال يك سر آن، موفق به تنظيم يك موج احتراق در آن شده و دريافتيم كه يك نانولوله، رساناي بسيار خوبي براي گرماي به دست آمده از سوختن سوخت بوده و حتي بهتر اينكه اين موج احتراق قادر به توليد يك جريان برق قوي است.

اين استاد جوان نانومواد و سنجش موسسه فناوري سلطنتي ملبورن(RMIT) در ادامه افزود: اكتشاف ما در مورد كارايي خوب موج نيروي حرارتي درون اين نانولوله‌ها به دليل خاصيت رسانايي دوگانه آنها، دما برق رايج را معكوس مي‌كند.

به گفته كلانترزاده، اين كار، اولين رويكرد مقرون به صرفه در مقياس نانو براي توليد انرژي است كه با غلبه بر مسائل مربوط به امکان سنجي مرتبط با به حداقل رساني ابعاد به بهره‌برداري اثر دما برق مي پردازد. البته در زمان رام كردن اين امواج عجيب و در نهايت شناسايي امكان امواج آينده بودن آنها، زواياي چندگانه‌اي براي بررسي وجود دارد.

دكتر كلانترزاده، مدرك كارشناسي خود را در رشته مخابرات از دانشگاه صنعتي شريف،‌ مدرك كارشناسي ارشد را در همين زمينه در دانشگاه تهران و مدرك دكتري خود را در زمينه ميكرونانو الكترونيك و بيوالكترونيك از دانشگاه RMIT ملبورن دريافت كرده است.

حوزه‌هاي فعاليت اين دانشمند فعال ايراني شامل بيوحسگرها، حسگرهاي گاز، فيلم‌هاي نازک نانوساختار، علوم ويژگي‌ها و رفتار مايعات در مقياس ميکرو و نانو،‌ سيستم‌هاي ميكرو الكترومكانيكي - نانو الكترومكانيكي، پليمرهاي رسانا، موج‌برهاي نوري پليمري، مواد فروالکتريک، خواص ساختاري فيلم‌هاي نازک، امواج صوتي،‌ مواد دمابرقي و آب‌گريزي سطح است. </TEXT>
</DOC>