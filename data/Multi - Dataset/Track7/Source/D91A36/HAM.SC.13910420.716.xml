<?xml version="1.0" encoding="utf-8" ?>
<DOC>
<DOCNO>716</DOCNO>
<DATE-TIME>1391/04/20</DATE-TIME>
<CATEGORY>علمی</CATEGORY>
<TITLE>رفع آلودگی‌های نفتی دریا توسط محققان کشور </TITLE>
<SUMMARY></SUMMARY>
<NARRATIVE></NARRATIVE>
<TEXT>
محیط زیست > آلودگی- همشهری آنلاین: پژوهشگران گروه میکروبیولوژی نفت پژوهشکده علوم پایه کاربردی جهاد دانشگاهی واحد شهید بهشتی موفق به جداسازی نوعی فراورده نانوبیوتکنولوژی میکروبی جمع کننده نفت ریخته شده بر روی سطح آب (Oil Collector) شدند.

به گزارش خبرنگار مهر، مهندس ابوالحسنی، مجری پروژه با اعلام این خبر اظهار کرد:‌ این ترکیب با فرایند مولکولی نانو، اطراف لکه نفتی را احاطه کرده و آن را به یک نقطه محصور می‌کند و به این ترتیب مانع پراکنده شدن لکه نفتی بر سطح محیط آبی می‌شود.همچنین این ترکیب در ازدیاد برداشت نفت خام از مخازن نفتی کاربرد موثری خواهد داشت.

وی با بیان اینکه دستیابی پژوهشگران جهاد دانشگاهی به این فناوری نوین، گام مهمی در جهت رفع آلودگی‌های نفتی در دریا است، خاطرنشان کرد:‌ این محصول که مراحل استخراج و تغلیظ آن نیز صورت گرفته است، به دلیل بازده تولید بالا توسط سویه باکتریایی تولید کننده و هزینه تولید نسبتا پایین آن قابلیت تجاری سازی دارد.

پژوهشکده علوم پایه کاربردی جهاد دانشگاهی از مراکز تحقیقاتی موفق این نهاد است که در سال گذشته توانست رتبه برتر را در میان موسسات پژوهشی کشور کسب کند. این پژوهشکده همچنین از سوی وزارت علوم، تحقیقات و فناوری در زمینه علوم پایه و در بین موسسات پژوهشی وابسته به نهادهای عمومی موفق به کسب رتبه A شده است.</TEXT>
</DOC>