<?xml version="1.0" encoding="utf-8" ?>
<DOC>
<DOCNO>760</DOCNO>
<DATE-TIME>1391/03/17</DATE-TIME>
<CATEGORY>علمی</CATEGORY>
<TITLE>نسخه چاپيارسال به دوستان
رئیس اداره مکانیزاسیون جهاد کشاورزی چهارمحال و بختیاری:
60 هکتار از اراضی کشاورزی چهارمحال و بختیاری تسطیح لیزری می‎شود</TITLE>
<SUMMARY>خبرگزاری فارس: رئیس اداره فناوری و مکانیزاسیون جهاد کشاورزی چهارمحال و بختیاری گفت: پیش‌بینی می‎شود که امسال 60 هکتار از اراضی کشاورزی این استان تسطیح لیزری ‎شود.</SUMMARY>
<NARRATIVE></NARRATIVE>
<TEXT>
روح‌الله فاطمی امروز در گفت‌وگو با خبرنگار فارس در شهرکرد، اظهار داشت: طبق آمار، تسطیح لیزری اراضی باعث صرفه‌جویی 35 درصـدی مصـرف آب، افـزایش 25 درصـدی عملکرد، کاهش 32 درصدی نیروی کار و افزایش سطح زیر کشت می‌شود.

وی با اشاره به دیگر مزایای تسطیح لیزری، گفت: تصحیح لیزری موجب صرفه‌جویی و بهینه مصرف کردن کود و بذر کشاورزی می‎شود.

فاطمی با بیان اینکه در دو سال گذشته افزون بر 300 هکتار از اراضی کشاورزی بروجن و شهرکرد تسطیح لیزری شده است، گفت: پیش‌بینی می‎شود که امسال نیز 60 هکتار از اراضی کشاورزی این استان تسطیح لیزری شود.

رئیس اداره فناوری و مکانیزاسیون جهاد کشاورزی چهارمحال و بختیاری بر ضرورت افزایش سطح عملکردی تسطیح لیزری در اراضی کشاورزی این استان تأکید کرد و افزود: انتظار می‌رود که در سال‌های آتی بتوانیم سطح بیشتری از اراضی کشاورزی را تسطیح لیزری کنیم، البته هیچ بودجه‌ای برای اجرای این طرح تخصیص داده نشده است و این طرح با همکاری شرکت‌های مکانیزاسیون و کشاورزان در حال اجراست.

وی هزینه تسطیح لیزری در سال گذشته را در هر یک هکتار 500 هزار تومان برآورد کرد و گفت: با توجه به اینکه سطح زمین کشاورزی هر 10 سال یک بار فقط یک تسطیح نسبی نیاز دارد اجرای این طرح صرفه اقتصادی خوبی خواهد داشت.

فاطمی تسطیح لیزری را یک مکانیزه بسیار مناسب و با صرفه در بخش کشاورزی برشمرد و گفت: در سیستم تسطیح لیزری اپراتور نقش چندانی ندارد و از لیزر بهره گرفته می‏شود و به همین جهت دقت بیشتر می‏‎شود.

انتهای پیام/غ20/چ3000</TEXT>
</DOC>