<?xml version="1.0" encoding="utf-8" ?>
<DOC>
<DOCNO>749</DOCNO>
<DATE-TIME>1389/11/14</DATE-TIME>
<CATEGORY>علمی</CATEGORY>
<TITLE>ساخت لیزر جدید برای تصویربرداری از ویروس‌ها</TITLE>
<SUMMARY>بر اساس اعلام این محققان در شماره اخیر نشریه نیچر، روش جدید، پژوهشگران را قادر می‌سازد، تصاویر واضحی از ویروس‌ها، میکروب‌های زنده و دیگر انواع تک سلول‌ها در کوتاه‌ترین زمان، به دست آورند.</SUMMARY>
<NARRATIVE></NARRATIVE>
<TEXT>
شبکه خبر: محققان نوعی لیزر ساخته‌اند که پرتوهای ایکس را به نحوی گسیل می‌کند که تصاویری بی‌نظیر از ویروس‌ها، باکتری‌ها و دیگر موجودات تک سلولی ارائه می‌دهد.

پژوهشگران علوم پزشکی در دانشگاه استنفورد کالیفرنیا، در این روش که لیزر بدون الکترون نامیده می‌شود free-electron laser، می‌می ویروس‌ها را بررسی کردند که بزرگ‌ترین نوع ویروس در جهان محسوب می‌شوند و تک سلولی‌هایی به نام آمیب را آلوده می‌کنند.

بر اساس اعلام این محققان در شماره اخیر نشریه نیچر، روش جدید، پژوهشگران را قادر می‌سازد، تصاویر واضحی از ویروس‌ها، میکروب‌های زنده و دیگر انواع تک سلول‌ها در کوتاه‌ترین زمان، به دست آورند.

در روش‌های رایج کنونی که تصاویر ویروس‌ها به وسیله میکروسکوپ الکترونی گرفته می‌شود، محققان ناگزیرند نمونه‌ها را پیش از تصویر برداری، منجمد کنند یا آن‌ها را برش‌های متعدد بزنند.
</TEXT>
</DOC>