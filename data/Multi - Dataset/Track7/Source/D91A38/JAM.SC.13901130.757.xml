<?xml version="1.0" encoding="utf-8" ?>
<DOC>
<DOCNO>757</DOCNO>
<DATE-TIME>1390/11/30</DATE-TIME>
<CATEGORY>علمی</CATEGORY>
<TITLE>ليزر ،بهترين روش درمان سرطان پروستات</TITLE>
<SUMMARY>جام جم آنلاين: يك متخصص كلیه و مجاری ادراری گفت: درمان از طریق لیزر، بهترین روش درمانی سرطان پروستات است چرا كه این شیوه از روش های جدید كم تهاجمی بوده كه شباهت‌هاي فراواني به روش بسته يا در اصطلاح تراش دارد. </SUMMARY>
<NARRATIVE></NARRATIVE>
<TEXT>
دكتر حسن جمشیدیان در گفت و گو با ایرنا افزود: در این روش جراح به وسیله دوربین آندوسكوپي ویژه‌ای كه در اختیار دارد از مجرای ادراری وارد شده و با لیزر مخصوص موسوم به لیزر دیود، پروستات را تراش داده یا به اصطلاح تبخیر می‌كند.

جمشیدیان تاكيد كرد: لیزر بهترین نوع و كم عارضه‌ترین روش در میان ابزارهای لیزری محسوب می‌شود كه نتایج بهبودی آن برای بیماران نیز بهتر مشهود است.

وی تصريح كرد: از مزایای خوب بهره‌گیری از لیزر در پروستات این است كه بیمار تنها نیاز به انجام آزمایش PSA (تست تشخیصی سرطان پروستات) قبل از درمان دارد.

این متخصص كلیه و مجاری ادراری ابراز كرد: زمان عمل تقریبا كمتر از مدت زمان عمل جراحی تراش پروستات بوده و بدون خونریزی و بدون نیاز به شستشوی مجاری ادراری، انجام می شود و بیمار بدون عفونت ادراری و تحمل سونداژ طولانی، پس از مدت كوتاهی بستری (حدود یك روز) قابل ترخیص است.

جمشیدیان خاطرنشان كرد: در روش لیزر پروستات، بیمار دیگر سوزش مجاری ادراری نداشته و از فردای درمان قادر است فعالیت‌های عادی زندگی را از سر بگیرد. </TEXT>
</DOC>