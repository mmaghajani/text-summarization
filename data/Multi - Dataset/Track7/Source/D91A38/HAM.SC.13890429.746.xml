<?xml version="1.0" encoding="utf-8" ?>
<DOC>
<DOCNO>746</DOCNO>
<DATE-TIME>1389/04/29</DATE-TIME>
<CATEGORY>علمی</CATEGORY>
<TITLE>رادار لیزری برای شناسایی زباله‌ها فضایی </TITLE>
<SUMMARY></SUMMARY>
<NARRATIVE></NARRATIVE>
<TEXT>
دانش > فضا- همشهری آنلاین:
دانشمندان استرالیایی سیستم لیزری طراحی کرده‌اند که می‌تواند زباله‌های فضایی را شناسایی و به سفینه‌ها و ماهواره‌ها در جلوگیری از برخورد با آن‌ها کمک کند

به گزارش AFP، شرکت Electric Optic Systems که تولید کننده این سیستم است می‌گوید لیزرهایی که به سمت این زباله‌ها پرتاب می‌شوند، قدرت شناسایی و موقعیت یابی زباله‌هایی به اندازه 10 سانتی‌متر را نیز دارند.

با استفاده از اطلاعات بدست آمده از این سیستم می‌توان پیش‌بینی کرد که کدام زباله‌ها با کدام سفینه‌ها یا ماهواره‌ها احتمال برخورد دارند و از این برخوردها که معمولاً باعث خرابی‌های بسیار سنگین می‌شوند جلوگیری کرد.

اکثر زباله‌های فضایی تکه‌های ریز بجا مانده از فعالیت‌های انسان در فضا و یا انفجار و برخورد موشک‌های بلااستفاده با اجسام فضایی هستند.

خطری که این زباله‌ها برای سفینه‌ها، ماهواره‌ها و شاتل ایجاد می‌کنند ناشی از سرعت بسیار بالای حرکت آن‌ها در نزدیکی مدار زمین است که معمولاً به 30 هزار کیلومتر برساهت می‌رسد.

این شرکت امیدوار است با گسترش چنین سیستمی در جهان و بسط دادن آن به یک شبکه جهانی از لیزرها، بتوان دقت شناسایی زباله‌های فضایی را به حداکثر رساند.</TEXT>
</DOC>