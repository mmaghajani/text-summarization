<?xml version="1.0" encoding="utf-8" ?>
<DOC>
<DOCNO>666</DOCNO>
<DATE-TIME>1390/06/15</DATE-TIME>
<CATEGORY>فرهنگی</CATEGORY>
<TITLE>وزير ارشاد:
سرانه مطالعه در ايران مطلوب نيست</TITLE>
<SUMMARY>جام جم آنلاين: وزير فرهنگ و ارشاد اسلامي با تاكيد بر نهادينه كردن فرهنگ مطالعه در جامعه ،سرانه مطالعه در كشور را در حد مطلوب ندانست و تصريح كرد: با برنامه ريزي هاي در نظر گرفته شده ، مصمم به افزايش سرانه مطالعه در سطح كشور هستيم.</SUMMARY>
<NARRATIVE></NARRATIVE>
<TEXT>
سيد محمد حسيني‌ روز سه شنبه در گفتگو با ايرنا يادآورشد: دلايل پايين بودن سرانه مطالعه دركشور را مي توان به روي آوردن دانش آموزان و نوجوانان به سرگرمي‌هاي ديگري همچون فيلم، سريال‌ها و بازي‌هاي رايانه‌اي مربوط دانست.

وي بر توجه به فرهنگ كتابخواني از دوران كودكي در جامعه تاكيد كرد و افزود: با انس گرفتن كودكان با كتاب و نهادينه شدن فرهنگ مطالعه در آنها،ديگر در سنين بالاتر و به ويژه بزرگسالي مشكلي در اين زمينه به وجود نمي آيد و افراد بصورت عادي و روزمره اين مهم را جزو وظايف و كارهاي خود قرار مي دهند.

وزير فرهنگ و ارشاد اسلامي سرانه مطالعه كتاب در كشور را 18 دقيقه در روز عنوان كرد و گفت: ايران كشوري با پيشينه درخشان و داراي فرهنگ غني و اصيل بوده و اين ميزان مطالعه بسيار كم است.

وي از كتاب به عنوان بهترين سخنگو و يار مهربان ياد كرد و توضيح داد: كتاب در ظاهر خاموش و ساكت است، درصورتي كه مي‌تواند به عنوان منشا تحول در جامعه به كار گرفته شود.

عضو شوراي عالي انقلاب فرهنگي قرار گرفتن كتاب در سبد نياز خانواده‌ها را ضروري دانست و گفت: نبايد به بهانه نداشتن هزينه تامين كتاب از اين مقوله دوري كرد.

حسيني همچنين به ضرورت انجام اقدامات فوري به منظور افزايش سرانه مطالعه در كشور تاكيد كرد و گفت: از ابتداي پيروزي انقلاب اسلامي شاهد عنايت ويژه رهبري به بحث كتاب هستيم و تا به حال نيز ايشان رهنمودهاي ارزنده‌اي را ارايه كرده‌اند.

وي با بيان اينكه رهبر فرزانه انقلاب فعاليت ها و اقداماتي كه در زمينه فرهنگ كتابخواني انجام شده را پيگيري مي‌كند ، يادآورشد: سرانه مطالعه كتاب در كشور ناكافي است. كشوري كه در مقابل نظام سلطه جهاني ايستاده و داراي فرهنگ غني و اصيل بوده، مي بايست بيشتر اهل مطالعه و كتابخواني باشد.

عضو شوراي عالي انقلاب فرهنگي همچنين به ديدار اخير اهالي كتاب با رهبر معظم انقلاب اشاره كرد و گفت: ايشان در اين ديدار افق هاي روشني را در زمينه كتاب و كتابخواني مشخص كردند. ما بايد با همكاري ساير دستگاههاي مرتبط تلاش مضاعف خود را براي ارتقاي جايگاه كتاب و كتابخواني به كار گيريم.

حسيني يادآور شد: با توجه به فرمايشات رهبر فرزانه انقلاب در زمينه ضرورت ارتقاي فرهنگ مطالعه در جامعه،اين وزارتخانه در جهت تحقق بخشيدن به رهنمودهاي ايشان و وظيفه ذاتي خود، جلسات متعددي براي برنامه ريزي هاي لازم برگزار كرده كه نتايج آن به زودي اطلاع رساني مي شود.

وزير فرهنگ و ارشاد اسلامي همچنين به جنگ نرم فكري كه اكنون در جبهه اي نابرابر كشورمان با آن روبه رو است، اشاره كرد و گفت: بيگانگان براي رسيدن به اهداف پليد خود با استفاده از ابرازهاي مختلف و از طريق به كارگيري حربه هاي گوناگون درصدد القاي عقايد ، باورها و تفكرات خود در جوامع مختلف هستند.

وي با بيان اينكه غربي ها و استكبار جهاني سرمايه‌گذاري عظيمي در موضوع جنگ نرم كرده تا در اين عرصه پيروز شوند، تاكيد كرد:اگر جوانان ما اهل مطالعه نباشند چه بسا تحت تاثير اين هجمه ها قرار‌‌‌‌گيرند.

عضو شوراي عالي انقلاب فرهنگي با يادآوري اينكه در كشور به مقوله كتاب كمتر توجه مي شود، تصريح كرد: مي بايست از همه ظرفيت‌ها براي افزايش سرانه مطالعه در كشور استفاده شود.

وزير فرهنگ و ارشاد اسلامي نقش آموزش و پرورش در عرصه كتاب و كتابخواني را اساسي خواند و يادآورشد: سال گذشته بحثي تحت عنوان زنگ مطالعه مطرح شد كه اميدواريم در ابن باره به نقطه‌اي برسيم كه هيچ مدرسه‌اي در كشور بدون كتابخانه مناسب وجود نداشته باشد و كتاب به طرق مختلف در دسترس همگان قرارگيرد.

حسيني گفت: مي بايست بين دانش‌آموزان رقابت ايجاد شود تا فرد احساس كند كه اگر كتاب نخواند از قافله علمي و فرهنگي كشور و از ديگران عقب مي ماند.

وزير فرهنگ و ارشاد اسلامي با يادآوري اينكه ما به دور از حاشيه ها، جوسازي ها و منفي بافي ها، همواره به دنبال خدمت به مردم هستيم، افزود:مصمم به انجام مناسب كارها و اجراي صحيح برنامه ها در مسير رضاي خدا بوده و ترويج فرهنگ مطالعه، كتاب و كتابخواني و خدمت به خلق خدا را در دستور كار داريم.

وزير فرهنگ و ارشاد اسلامي ابراز اميدواري كرد: با برنامه ريزي هاي منسجم و منظم در زمينه ترويج فرهنگ كتاب و كتابخواني شاهد افزايش سرانه مطالعه در كشور باشيم و قله هاي رفيع پيشرفت و ترقي را يكي پس از ديگري پيموده و بتوانيم به دغدغه هاي مقام معظم رهبري در زمينه ميزان سرانه مطالعه در كشور پاسخ مثبت دهيم. </TEXT>
</DOC>