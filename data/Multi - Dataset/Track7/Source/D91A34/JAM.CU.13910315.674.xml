<?xml version="1.0" encoding="utf-8" ?>
<DOC>
<DOCNO>674</DOCNO>
<DATE-TIME>1391/03/15</DATE-TIME>
<CATEGORY>فرهنگی</CATEGORY>
<TITLE>علي دارابي اعلام كرد:
ترويج كتاب‌خواني اولويت سيما</TITLE>
<SUMMARY>جام جم آنلاين: معاون رييس سازمان صدا و سيما ميزبان اعضاء مجمع ناشران انقلاب اسلامي بود تا با هم در خصوص راهكارهاي موثر تقويت ترويج و تبليغ كتاب و فرهنگ كتابخواني تبادل نظر كنند. </SUMMARY>
<NARRATIVE></NARRATIVE>
<TEXT>
به گزارش روز دوشنبه جام‌جم آنلاين به نقل از روابط عمومي سيما،دكتر علي دارابي در اين ديدار با استناد به تاكيدات رهبر معظم انقلاب اسلامي در خصوص كتاب و كتابخواني گفت: تمام تلاش ما اين است كه منويات ولي فقيه و مرجع تقليدمان را اجرا كنيم و دغدغه رهبر معظم انقلاب را در اين خصوص كم كنيم.

دارابي تاكيد كرد: شبكه‌هاي سيما مطالبات رهبر معظم انقلاب را در حوزه‌هاي مختلف پيگيري و اجرا مي‌كنند.

وي افزود: تلاش سيما بر اين مهم استوار بوده است كه ساز مناسب تبليغ و ترويج و كار كتاب و مطالعه را در سيما ساختارمند و نهادينه كند و جايگاه شايسته آن را در ساختارهاي برنامه ريزي و برنامه سازي تلويزيون پيدا كند.

معاون سيما مجمع ناشران انقلاب اسلامي را مولود فرخنده انقلاب اسلامي و از دستاوردهاي نظام توصيف كرد و گفت: براي ترويج و تبليغ كتاب نيازمند يك نهضت هستيم و در اين خصوص همكاري موثر رسانه ملي و مجمع ناشران انقلاب اسلامي ضرورتي انكارناپذير است.

دارابي تصريح كرد: موضوع مطالعه و ترويج فرهنگ كتابخواني بايد در دستور كار همگاني در سطح كشور قرار گيرد و از همه ظرفيت‌ها دراين خصوص استفاده شود.

توسعه و تعميق ترجمه آثار مكتوب بزرگان و نويسندگان ايراني، صنعت چاپ، كاغذ، نشر و توزيع از ديگر موضوعات مورد توجه معاون سيما بود و دكتر دارابي از آمادگي سيما براي ايفاي نقش كاربردي براي تحقق آن خبر داد.

معاون سيما تشكيل اتاق فكر مشترك سيما و مجمع ناشران انقلاب اسلامي را ضروري دانست و گفتمان سازي درخصوص كتاب و كتابخواني را از جمله دستاوردهاي مهم آن بر شمرد.

وي از اين مجمع خواست، بسته‌هايي موثر درباره كتاب و مطالعه متناسب با مخاطبان هر شبكه بر اساس استانداردهاي تلويزيوني تهيه و در اختيار سيما قرار دهند.

دارابي با تاكيد بر اين كه مولفه‌هاي مورد توجه رهبر معظم انقلاب اسلامي مبني بر اخلاق، اميد، آگاهي و دين، حمايت از توليد ملي و مسائل خانواده از اولويت‌هاي كاري سيما است از مجمع ناشران خواست آثار منتشر شده با محوريت اين اولويت‌ها را براي معرفي و استفاده در برنامه‌هاي تلويزيوني ارائه كنند.

برنامه سازي در حوزه كتاب، معرفي ناشران و مولفان و كتب به مخاطبان سيما، نقد و بررسي كتاب، تهيه زيرنويس و تيزرهاي مربوط، برنامه ريزي براي نمايشگاه كتاب سال آتي و تدوين برنامه جامع براي ترويج و تبليغ شايسته كتاب و كتابخواني درسيما از ديگر سر فصل‌هاي مشترك كاري سيما و مجمع ناشران انقلاب اسلامي بود كه معاون سيما دست اندركاران اين مجمع را به همراهي براي عملياتي كردن آن فرا خواند.

ميثم نيلي مدير عامل مجمع ناشران انقلاب اسلامي نيز با تشريح وظايف و عملكرد اين مجمع گفت: صدا و سيما و مجمع مي‌توانند در كنار هم براي ترويج و تبليغ كتاب و كتاب خواني كمك كنند و موثر واقع شوند.

وي افزود: مجمع ناشران انقلاب اسلامي مي‌تواند از ظرفيت عظيم صدا و سيما براي ترويج و تبليغ كتاب استفاده و اين مجمع نيز مي‌تواند به غناي برنامه‌هاي سيما كمك كند.

نيلي محورهاي مورد تاكيد رهبر معظم انقلاب اسلامي از جمله توليد كاغذ و ترجمه آثار به زبان‌هاي مختلف را مورد توجه قرار داد و از صدا و سيما خواست دراين خصوص پشتيبان اهل قلم و نشر باشد.

وي از راه اندازي رسانه تخصصي حوزه كتاب با عنوان « شيرازه» خبر داد.

محمد علي فقيه عضو هيات مديره مجمع ناشران انقلاب اسلامي و مدير انتشارات شاهد نيز با اشاره به قابليت‌هاي مجمع ناشران انقلاب اسلامي گفت: توان كافي براي توليد برنامه‌هاي مربوط درخصوص كتاب وجود دارد و مجمع ناشران انقلاب اسلامي دراين زمينه آماده همكاري با سيما است.

مدير انتشارات شاهد با قدرداني از تشكيل شوراي كتاب در سيما و اهتمام خاص معاون سيما به امور كتاب و كتابخواني ابراز اميدواري كرد، سالگرد ديدار جمعي از كتابداران با رهبر معظم انقلاب اسلامي مقطعي براي بازخواني مطالبات معظم له باشد.

همچنين مهدي فضائلي عضو هيات مدير مجمع ناشران انقلاب اسلامي و مدير انتشارات سروش انگيزه لازم براي ارائه كار خلاقانه، جذاب و موثر در حوزه كتاب و اشراف هر چه بيشتر برنامه سازان و تهيه كنندگان سيما را براي ارتقاء كيفي برنامه‌هاي اين حوزه ضروري دانست و گفت: برنامه‌هاي حوزه كتاب و كتابخواني بايد جريان ساز و تاثيرگذار باشد.

وي همكاري مجمع ناشران انقلاب اسلامي و صدا و سيما را براي تعميق برنامه‌هاي سيما و استفاده از اين رسانه تاثيرگذار براي ترويج و تبليغ فرهنگ مطالعه ضروري ارزيابي كرد.

مجيد صحاف مدير سازمان رسانه‌اي شيرازه نيز با قدرداني از كارهاي خوب و ارزنده سيما در حوزه كتاب و كتابخواني بر نقش رسانه تاثيرگذار سيما براي تغيير ذائقه مردم و افزايش اهل مطالعه تاكيد كرد.

وي اظهار كرد: تعامل دو سويه مجمع و سيما براي ترويج و تبليغ كتاب و فرهنگ مطالعه در جامعه لازم است.

مدير سازمان رسانه‌اي شيرازه در ادامه معرفي و ارائه بانك اطلاعاتي كتاب، ناشران و مولفان ارتباط هر چه بيشتر با اهل قلم و نشر و ديده شدن نويسندگان و ناشران كتاب را براي برنامه سازي بهتر در سيما ضروري دانست.

مصطفي زماني،عضو هيات مديره مجمع ناشران انقلاب اسلامي و مدير انتشارات پيام آزادي نيز برنامه‌هاي جذاب، جريان ساز و موثر را براي فراگيري هر چه بيشتر كتاب و كتاب خواني خواستار شد و از آمادگي مجمع ناشران انقلاب اسلامي براي توليد محتواي برنامه‌هاي مربوط سيما خبر داد.

سيد مهدي جوادي مدير روابط عمومي مجمع ناشران انقلاب اسلامي نيز ابراز اميدواري كرد: دستاورد اين نشست ساخت برنامه‌اي با محور كتاب و كتاب خواني محصول مشترك سيما و مجمع ناشران انقلاب اسلامي باشد.

تقي رستم وندي مدير شبكه چهار سيما نيز منشور مدون سيما در حوزه كتاب را براي شبكه‌هاي مختلف دستاورد شوراي كتاب عنوان كرد و ايجاد نهضت كتاب خواني را هدف والا و ممتاز اين شورا بر شمرد.

وي افزود: براي تشويق و ترغيب نسل نوجوان و جوان به مطالعه و ترويج و تبليغ كتاب و كتاب خواني نيازمند عزم جدي همگاني هستيم و در رسانه با شناخت درست از مخاطب به اين موضوع بايد توجه شود.

مدير شبكه چهار سيما پخش 100 ساعت برنامه را از نمايشگاه بين¬المللي كتاب امسال نشانگر توجه سيما به اين مهم توصيف كرد و افزود: رسانه ملي و معاونت سيما از همه ظرفيت‌ها براي ترويج و تبليغ كتاب و كتابخواني استفاده مي‌كند.

</TEXT>
</DOC>