<?xml version="1.0" encoding="utf-8" ?>
<DOC>
<DOCNO>677</DOCNO>
<DATE-TIME>1391/04/15</DATE-TIME>
<CATEGORY>فرهنگی</CATEGORY>
<TITLE>پاسداشت روز قلم/ 2
اعتراض رئیس انجمن کتابداری به راهکارهای معاون فرهنگی ارشاد برای افزایش کتابخوانی</TITLE>
<SUMMARY>خبرگزاری فارس: معاون فرهنگی ارشاد برای افزایش سرانه مطالعه راهکارهایی را بیان کرد و در ادامه رئیس انجمن کتابداری و اطلاع‌رسانی ایران نسبت به سخنان بهمن دری اعتراض کرد و گفت: نسخه‌ای که آقای دری پیچیدند، جواب نمی‌دهد!</SUMMARY>
<NARRATIVE></NARRATIVE>
<TEXT>
به گزارش خبرنگار کتاب و ادبیات خبرگزاری فارس، مراسم پاسداشت روز قلم شامگاه گذشته با حضور سیدمحمد حسینی، وزیر فرهنگ و ارشاد اسلامی، بهمن دری معاون فرهنگی وزارات ارشاد و جمعی از اهل قلم در پژوهشکده فرهنگ، هنر و معماری به همت خانه کتاب برگزار شد.

بهمن دری معاون فرهنگی وزیر ارشاد در این مراسم ضمن اشاره به اینکه قصد داشتم درباره تأثیرات ادبیات و یا اهل قلم ایران در ادبیات جهان سخنانی ابراز کنم، اما به دلیل کمبود وقت از آن صرف‌نظر می‌کنم، گفت: ‌در این جلسه به راه‌های و مؤلفه‌های ترویج کتاب و کتابخوانی اشاره می‌کنم، آنچه عرض می‌کنم تیتروار و عصاره 25 سال مراوده با اهل قلم و تجربه است.

معاون فرهنگی ابراز داشت: اگر بخواهیم اهالی قلم از استضعاف رهایی یابند، باید شمارگان کتاب افزایش یابد تا کتاب‌های نویسندگان به چاپ‌های مکرر رسد.

وی در ادامه چند راهکار درباره افزایش کتاب و کتابخوانی عنوان کرد؛ از جمله اینکه:‌ اگر واقعاً می‌خواهیم شکل مطلوب یابد باید کتاب‌ ها موجز و کوتاه نوشته شوند، 2ـ پاسخ به شبهات روز به صورت اپدیوزیک در قالب کتاب‌‌های 80 تا 100 صفحه‌ای؛ 3ـ‌بحث معرفی کتاب. این اتفاق رخ می‌دهد اما به استناد بسیاری موارد این معرفی در کشورما صورت نمی‌‌گیرد، اما در گذشته مطبوعات درپاورقی‌های این گونه عمل می‌کردند وامروزه نیز می‌توان در کتاب‌های مفیداز چکیدگی‌ استفاده کرد، 4ـ به موضوعاتی که خلأ و نیاز وجود دارد پرداخته شود، پس از 25 دوره برگزاری نمایشگاه کتاب دیدیم کتاب مفاتیح‌الحیات آیت‌الله جوادی آملی پس از نمایشگاه به چاپ بیست و یکم رسید، البته ادامه دارد که اگر به نیازهای روز پاسخ داده شود چنین واکنشی می‌بینیم، 5ـ‌ پرهیز از نوشتن کتاب‌ های دوره‌ای، 6ـ معرفی موضوعی کتاب نه به صورت دیوئی، 7ـ معرفی کتاب توسط برخی افراد صاحب‌نام (تحریص کردن خواننده)، 8ـ چاپ برشی و فصلی از کتاب در مطبوعات (نه همه کتاب‌)، 9ـ مسابقه کتابخوانی براساس موضوع ویژه یا محتوا، 10ـ اهدای کتاب در بسته‌های فرهنگی، 11ـ بحث پکیج فیلم کتاب، 12ـ طرح سراسری کتاب‌ های مفید توسط آموزش و پرورش و دیگر سازمان‌‌ها، 13ـ بهره‌گیری از فضا و مکان‌های پرت و تلف‌شده برای مطالعه مفید.

وی در پایان گفت: باید این ایام روز قلم پخش شده و مراسم طی دو سه روز برگزار شودتابتوانیم بیانات اصحاب قلم را نیز بشنویم.

* اعتراض شریف‌آبادی به سخنان بهمن درّی

پس از سخنان بهمن دری، حسن رضایی شریف‌آبادی رئیس انجمن کتابداری و اطلاع‌رسانی ایران از میان حاضران برخاسته و عنوان کرد: نسخه‌ای که آقای دری پیچیدند جواب نمی‌دهد، این مسئله که عنوان می‌کنید برای افزایش کتابخوانی، برای زمانی که جامعه و فردی که عادت به مطالعه ندارند، مؤثر نیست، ولی می‌دانید این چه زمانی محقق می‌شود؟ در کودکی نه برای وقتی که بنده به این سن رسیدم، هنگامی که برای تحصیل خارج از کشور اقامت داشتم، فرزندم دو ساله بود، در کشوری انگلیسی زبان، بدون شناخت و زبان عازم مهدکودک شد، هر روز که به منزل می‌آمد همراه خودکیسه کتابخانه داشت، هر شب از من و مادرش می‌خواست کتاب‌ها رابرایش بخوانیم و فردا و فرداها نیز با کیسه کتابخانه دیگری به خانه می‌آمد، از این رو فرزندم معتاد به کتاب شد.

رضایی افزود: کتابخوانی یک رفتار است که در بزرگسالی شکل نمی‌گیرد، اما پس از 5 سال که به ایران آمدیم، فرزندم اگر شبی برایش کتاب نمی‌خواندیم، نمی‌خوابید. اما پس از یک سال اقامت در ایران این عادت از او رفت.

وی با انتقاد از اینکه وزیر آموزش و پرورش می‌گوید:‌ هر فردی می‌تواندکتابدار باشد،‌ معمولاً از حذف پست کتابداری سخن به میان می‌آید و باید بگویم کتابدار اماندار متروکه‌ای درمدرسه است، چراکه وقتی زنگ اتمام مدرسه به صدا درمی‌آید همه فرار می‌کنند، اما درخارج از کشور پس از اتمام کلاس باید فرزندانمان را به زور به خانه بیاوریم.

انتهای پیام/ک</TEXT>
</DOC>