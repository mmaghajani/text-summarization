<?xml version="1.0" encoding="utf-8" ?>
<DOC>
<DOCNO>661</DOCNO>
<DATE-TIME>1389/08/01</DATE-TIME>
<CATEGORY>فرهنگی</CATEGORY>
<TITLE>قائم مقام صدا و سيماي مركز زنجان:
تدريس كتابخواني در مدرسه‌ها از راه‌هاي توسعه فرهنگ مطالعه است </TITLE>
<SUMMARY>خبرگزاري فارس: قائم مقام صدا و سيماي مركز زنجان گفت: يكي از راههايي كه مي‌توان از طريق آن فرهنگ مطالعه در كشور را گسترش داد گنجاندن يك ساعت معيني در مدرسه‌ها براي تدريس كتابخواني است. </SUMMARY>
<NARRATIVE></NARRATIVE>
<TEXT>
علي رامك در حاشيه بازديد از پنجمين نمايشگاه بزرگ كتاب زنجان در گفت‌وگو با خبرنگار فارس اظهار داشت: مطالعه و ميزان آن در سطح هر كشوري يكي از معيارهاي توسعه كشور محسوب مي‌شود. وي افزود: مسئولان بايد براي ارتقاي سطح مطالعه كشور راهكارهاي متعددي را براي فرهنگ سازي و تبيين مقوله مطالعه و آگاهي بخشي انجام دهند كه يكي از اين راهكارها برگزاري نمايشگاه‌هاي كتاب و ترغيب مردم براي حضور در آن و استفاده از جديد‌ترين انتشارات روز سبب ارتقاي سطح كيفي و كمي مطالعه در كشور مي شود. قائم مقام صدا و سيماي مركز زنجان با اشاره به وضعيت نمايشگاه اظهار داشت: برخي از نمايشگاه‌هايي كه در استان‌ها برگزار مي‌شود، كه نمايشگاه زنجان نيز چه از لحاظ فضا و مكان و چه از نظر تعداد انتشارات و چه از جنبه حضور مردم و به خصوص از لحاظ اطلاع رساني در سطح استان از طريق رسانه ملي در حد قابل قبول است. رامك ابراز داشت: يكي از نقاط قوت در اين نمايشگاه اعطاي بن خريد كتاب است كه بدون ترديد از عوامل ترغيب مردم در خريد كتاب است. وي در ادامه اذعان داشت: اما از نقاط ضعف اين نمايشگاه اين بود كه انتشارات متنوعي از اين نمايشگاه استقبال نكرده بودند. وي در ادامه با اشاره به نرم مطالعه در كشور خاطرنشان كرد: وضعيت مطالعه در كشور نيز نسبت به برخي كشورها در جايگاه خوبي قرار دارد اما به نظر مي‌رسد كه با آرمان واقعي مطالعه فاصله زيادي داريم. وي در پايان بيان داشت: يكي از راههايي كه مي توان از طريق آن فرهنگ مطالعه در كشور را گسترش داد اين است كه مي‌توان يك ساعت معيني در مدرسه‌ها براي تدريس كتابخواني گنجاند. انتهاي پيام/ب30 </TEXT>
</DOC>