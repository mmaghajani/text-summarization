<?xml version="1.0" encoding="utf-8" ?>
<DOC>
<DOCNO>605</DOCNO>
<DATE-TIME>1391/01/29</DATE-TIME>
<CATEGORY>سیاسی</CATEGORY>
<TITLE>پارلمان سودان دولت سودان جنوبی را دشمن اعلام کرد</TITLE>
<SUMMARY>در پي يورش نظاميان سودان جنوبي به حوزه نفتي اصلي شمال، پارلمان سودان دولت سودان جنوبي را دشمن آن کشور اعلام کرده است. </SUMMARY>
<NARRATIVE></NARRATIVE>
<TEXT>
پارلمان سودان روز دوشنبه (۲۸ فروردين، ۲۶ آوريل) به اتفاق آرا قطعنامه‌اي را به تصويب رساند و در آن دولت سودان جنوبي را دشمن اعلام کرد.

در بيانيه پارلمان سودان آمده است: "دولت سودان جنوبي يک دشمن است و همه باید با سازمان‌هاي دولتي سودان جنوبي مانند يک دشمن رفتار کنند."

احمد ابراهيم الطاهر، رئيس مجلس سودان، خواستار سرنگوني "جنبش آزادي‌بخش مردم سودان" شد که حاکميت سودان جنوبي را در اختيار دارد.

الطاهر گفت: "ما اعلام مي‌کنيم که با مبارزه خود با جنبش آزادي‌بخش مردم سودان تا زماني که به حکومت آن در سودان جنوبي پايان دهيم، ادامه خواهيم داد. ما همه منابع خود را براي رسيدن به اين هدف گردآوري مي‌کنيم."

سودان جنوبي روز سه‌شنبه گذشته شهر نفت‌خيز هجليج، در استان کرفان جنوبي، را تصرف کرد.

تنش‌ها بين دو کشود در روزهاي اخير در پي آن افزايش يافته است که ارتش سودان مي‌گويد، نظاميان اين کشور عمليات آزادسازي هجلیج را آغاز کرده‌اند.

در پي اين اقدام، دولت خارطوم از گفت‌وگوهايي که با ميانجي‌گري اتحاديه آفريقا براي حل بحران بين سودان و سودان جنوبي در جريان بود کناره‌گير کرد. هدف از اين گفت‌وگوها حل‌وفصل مناقشه بين دو کشور بر سر نفت، تعيين خطوط مرزي، مناطق مورد اختلاف و مسائل شهروندي بود.

سودان جنوبي در ۹ ژوئيه پس از دهه‌ها نزاع با دولت مرکزي سودان که بيش از يک‌و نيم ميليون کشته برجا گذاشت، استقلال يافت.

کشور نفت‌خيز سودان جنوبي يکي از کم‌توسعه‌ يافته‌ترين کشورهاي جهان است که از هر هفت کودکي که در اين کشور متولد مي‌شوند، يک کودک پيش از سن پنج سالگي جان خود را از دست مي ‌دهند.


م ف/ح ش</TEXT>
</DOC>