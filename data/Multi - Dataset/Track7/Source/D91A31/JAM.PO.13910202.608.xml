<?xml version="1.0" encoding="utf-8" ?>
<DOC>
<DOCNO>608</DOCNO>
<DATE-TIME>1391/02/02</DATE-TIME>
<CATEGORY>سیاسی</CATEGORY>
<TITLE>عقب‌نشيني نيروهاي سودان جنوبي</TITLE>
<SUMMARY>جام جم آنلاين: ريیس جمهور کشور تازه تاسیس سودان جنوبی از صدور دستور عقب نشینی نیروهایش از مرز با سودان خبر داد. </SUMMARY>
<NARRATIVE></NARRATIVE>
<TEXT>
به گزارش روز شنبه جام جم آنلاين به نقل از يورونيوز، یکی از مقام های این کشور گفته است که این عقب نشینی در سه روز تکمیل می شود.

عمر البشیر، ريیس جمهور سودان، همسایه جنوبی را تهدید به جنگ کرده بود.

با عقب نشینی این نیروهای نظامی از مناطق نفت خیز مرزی، خطر جنگ که پیش تر این دو کشور را تهدید می کرد، موقتا برطرف شده است.

نیروهای ارتش سودان جنوبی هفته گذشته این میادین نفتی را تصاحب کردند.

سودان جنوبی می گوید دولت خارطوم از این میادین نفتی به عنوان پایگاهی برای حمله به سودان جنوبی استفاده می کند.

این میادین نفتی، حدود نیمی از نفت سودان را تامین می کنند.

سودان جنوبی سال گذشته میلادی از سودان مستقل شد. استقلال این منطقه در پی همه پرسی صورت گرفت که یکی از بندهای توافق صلح در سال 2005 میلادی بود.

به جز اختلافات مرزی، دو کشور سودان و سودان جنوبی بر سر مسائلی مانند حق استفاده از خط لوله نفتی، مالکیت منطقه «ابیه» و حمایت از شورشیان مخالف طرفین، اختلاف نظر دارند.</TEXT>
</DOC>