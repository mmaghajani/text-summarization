<?xml version="1.0" encoding="utf-8" ?>
<DOC>
<DOCNO>609</DOCNO>
<DATE-TIME>1391/02/09</DATE-TIME>
<CATEGORY>سیاسی</CATEGORY>
<TITLE>سودان مداخله شورای امنیت در مناقشه مرزی با سودان جنوبی را رد کرد</TITLE>
<SUMMARY>سودان با مداخله شوراي امنيت سازمان ملل براي پايان دادن به هفته‌ها درگيري‌ مرزي اين کشور با سودان جنوبي مخالفت کرده است. </SUMMARY>
<NARRATIVE></NARRATIVE>
<TEXT>
علي کارتي، وزير خارجه سودان روز شنبه (۹ ارديبهشت، ۲۸ آوريل) گفت: "سودان تایيد مي‌کند که اين کشور هر گونه تلاش براي اختلال در نقش اتحاديه آفريقا و ارجاع وضعيت جاري به شوراي امنيت سازمان ملل را رد مي‌کند."

اعضای شوراي امنيت سازمان ملل روز پنج‌شنبه درباره صدور قطعنامه براي اعمال تحريم عليه سودان و سودان جنوبي با هدف پايان دادن به بيش از يک ماه منازعه خونين آنان با یکدیگر به گفت‌وگو نشستند.

اتحاديه آفريقا نيز به تازگي از دو کشور همسايه خواسته است به خصومت‌ پايان دهند و براي برقراري صلح با يکديگر گفت‌وگو کنند.

هواپيماهاي جنگنده سودان روز پنج‌شنبه مناطق مرزي سودان جنوبي را بمباران کردند که اين اقدام خطر وقوع جنگي تمام عيار بين اين دو دشمن قديمي را افزايش مي‌دهد.

نيروهاي سودان جنوبي اواسط ماه آوريل با يورش به هجليج، اين شهر نفت خیز را تصرف کردند که اين اقدام موجب درگيري‌هاي خونين چند روزه بين دو کشور همسايه شد.

سودان همسايه جنوبي خود را به حمايت از شورشيان مخالف دولت در منطقه دارفور و استان‌هاي نيل آبي و کردفان جنوبي متهم مي‌کند.

سودان جنوبي در ۹ جولای پس از ده‌ها سال نزاع با دولت مرکزي سودان که بيش از يک‌و نيم ميليون کشته برجا گذاشت، استقلال يافت.

اين کشور نفت‌خيز يکي از کم‌توسعه‌يافته‌ترين کشورهاي جهان است که از هر هفت کودکي که در آن متولد مي‌شوند، يک کودک پيش از سن پنج سالگي جان خود را از دست مي ‌دهد.

م ف/ن م</TEXT>
</DOC>