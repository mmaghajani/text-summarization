<?xml version="1.0" encoding="utf-8" ?>
<DOC>
<DOCNO>612</DOCNO>
<DATE-TIME>1391/03/16</DATE-TIME>
<CATEGORY>سیاسی</CATEGORY>
<TITLE>توافق‌های اولیه در آدیس بابا
ایجاد منطقه حائل و تشکیل کمیته ناظران بین‌المللی در مرز سودان و سودان جنوبی</TITLE>
<SUMMARY>خبرگزاری فارس: منابع خبری گزارش داده‌اند که سودان و سودان جنوبی درباره ایجاد یک منطقه حائل و تشکیل کمیته‌ای از ناظران بین‌المللی توافق کرده‌اند.</SUMMARY>
<NARRATIVE></NARRATIVE>
<TEXT>
به گزارش مانیتورینگ فارس، مذاکرات بین سودان و سودان جنوبی در آدیس بابا در حالی برگزار شد که دولت خارطوم اعلام کرد که به طرح نقشه راه پیشنهادی توسط اتیوپی پایبند خواهد بود.

الجزیره در گزارشی تصریح کرد که مذاکرات در مورد ایجاد منطقه حائل در استان‌های مرزی بین در داخل خاک سودان ادامه دارد.

این گزارش با اشاره به اینکه روز گذشته اتیوپی نقشه راهی برای پایان درگیری‌ها را ارائه داده، خبر داد که نقشه راه دربردارنده دو طرح اصلی برای حل اختلافات مرزی است، که یکی ایجاد منطقه حائل و دیگری تشیکل یک کمیته از بازرسان بین‌المللی است که در مناطق مرزی دو کشور که بالغ بر هزار کیلومتر است، حضور یابد.

"باگان اموم" نمانیده جنوب سودان در این مذاکرات گفت که دو طرف درباره ایجاد یک منطقه حائل و تشکیل یک کمیته از ناظران بین‌المللی توافق کرده‌اند و کمیته مذاکرات همچنان در مورد جزئیات این طرح تاکید دارد.

الجزیره تاکید کرد که نقشه راه ارائه شده توسط آدیس بابا براساس طرح شورای امنیت و اتحادیه آفریقا است و این در حالی است که سودان به بخشی از منطقه حائل که نزدیک دریای سرخ و در استان کردفان قرار دارد، اعتراض دارد.

"الامین محمد بانقا" نماینده سودان پیش از این درباره نقشه ارائه شده در طرح اتیوپی برای ایجاد منطقه حائل گفته بود که این نقشه برخلاف تمام نقشه‌های سازمان ملل است و به طور واضح آنرا رد می‌کنیم.

الجزیره تاکید کرد که خارطوم این پیش شرط خود را با میانجی مطرح کرده است و این مسئله در مذاکرات مورد مذاکره قرار گرفته است.

از سوی دیگر جوبا با رد عقب نشینی ارتش سودان مدعی است که هنوز نیروهای ارتش سودان در منطقه "ابیه" حضور دارند.

این درحالی است که سازمان ملل عقب نشینی نیروهای ارتش سودان از استان مرزی ابیه را برای اعلام حسن نیت در آستانه مذاکرات تائید و از آن استقبال کرده بود.

سودان و سودان جنوبی در ماه‌های اخیر درگیری‌های مرزی در برخی مناطق هم مرز داشتند که این درگیری‌ها با دخالت شورای امنیت متوقف شد.

سودان تاکید دارد که همسایه تازه استقلال یافته‌اش از گروه‌های شورشی در داخل کشورش و در منطقه دافور حمایت می‌کند و همچنین حملات متعددی به منطقه نفت اخیز مرزی "ابیه" داشته است.

انتهای پیام/++</TEXT>
</DOC>