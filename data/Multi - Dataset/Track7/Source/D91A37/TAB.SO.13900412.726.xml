<?xml version="1.0" encoding="utf-8" ?>
<DOC>
<DOCNO>726</DOCNO>
<DATE-TIME>1390/04/12</DATE-TIME>
<CATEGORY>اجتماعی</CATEGORY>
<TITLE>اجرای طرح امنیت اخلاقی در هایپراستار </TITLE>
<SUMMARY>در این طرح همچنین با افرادی که به صورت مانکن اقدام به پرسه بی هدف در فروشگاه ها کرده و موجب تشویش اذهان عمومی می شدند برخورد شد.</SUMMARY>
<NARRATIVE></NARRATIVE>
<TEXT>
طرح برخورد با عفاف ستیزان با حضور پلیس امنیت اخلاقی در فروشگاههای زنجیره‌ای و بزرگ پایتخت آغاز شد.

به گزارش مهر، ماموران پلیس امنیت اخلاقی با حضور در هایپر استار بزرگترین فروشگاه پایتخت طرح امنیت اخلاقی را در فروشگاه های زنجیره ای به اجرا گذاشتند. ماموران با شناسایی عفاف ستیزان علاوه بر تذکر و ارشاد با افرادی که قصد هنجارشکنی و انحراف جامعه داشتند برخورد کردند.

 در این طرح همچنین با افرادی که به صورت مانکن اقدام به پرسه بی هدف در فروشگاه ها کرده و موجب تشویش اذهان عمومی می شدند برخورد شد.

با اجرای طرح امنیت اخلاقی بسیاری از خانواده ها و مغازه داران هایپر استار با تشکر از پلیس، خواستار ایجاد فضایی امن و سالم برای خانواده ها شدند. یکی از مغازه داران در این باره  گفت: به دلیل وجود عفاف ستیزان و وضعیت نامناسب برخی از دختران و پسران، خانواده ها به صورت جمعی دیگر در این اماکن حضورپیدا نمی کنند.

برخی دیگر نیز با قدردانی از پلیس خواستار بهبود وضعیت اماکن عمومی و فروشگاه های بزرگ شدند.</TEXT>
</DOC>