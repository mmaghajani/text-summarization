<?xml version="1.0" encoding="utf-8" ?>
<DOC>
<DOCNO>735</DOCNO>
<DATE-TIME>1391/02/31</DATE-TIME>
<CATEGORY>اجتماعی</CATEGORY>
<TITLE>تشديد برخورد با رانندگان بدحجاب</TITLE>
<SUMMARY>جام جم آنلاين: اجراي مرحله جديد طرح تشديد برخورد با رانندگان بدحجاب از عصر شنبه در پايتخت آغاز شده است. </SUMMARY>
<NARRATIVE></NARRATIVE>
<TEXT>
در اين طرح يگان‌هاي موتوري ضمن متوقف كردن خودروي رانندگان بدحجاب و تذكر به آنها، نسبت به اخذ مدرك و معرفي آنها به مراجع ذيربط اقدام كردند.

ماموران پليس پايتخت در اجراي اين طرح همچنين با رانندگان مرد بدپوشش نيز برخورد كردند.

اجراي اين طرح كه پيش از اين در ورودي‌هاي بزرگراه‌هاي پايتخت آغاز شده بود از عصر ديروز در معابر درون شهري شدت يافته است.

در اين طرح همچنين با هرگونه تخلفات داخل خودرويي شامل حمل سگ و.... برخورد مي‌شود.

همچنين، سردار حسين ساجدي‌‌نيا، فرمانده انتظامي تهران بزرگ چندي پيش از اجراي اين طرح خبر داده و گفته بود كه بزودي پليس طرحي را براي برخورد با بدحجابان در تهران به مرحله اجرا مي‌گذارد.

وي گفته بود كه برخورد با بدپوششي در دو مبحث توليدكنندگان، واردكنندگان غيرمجاز لباس و مصرف‌كنندگان صورت مي‌پذيرد به طوري كه همزمان با آغاز طرح تمامي مراكز توليدي و توزيعي البسه در شهر تهران شناسايي شده و هشدارهاي لازم در اين باره به آنان داده مي‌شود و بديهي است درصورت عدم‌توجه به توصيه‌ها اين مراكز پلمب خواهند شد.

وي تاكيد كرده بود كه بعد ديگر اين طرح شامل استقرار گشت‌هاي ثابت خودرويي امنيت اخلاقي در ميادين، مجتمع‌هاي تجاري و خيابان‌ها و نيز گشت‌هاي موتورسوار انتظامي و راهنمايي در بزرگراه‌هاي شهر تهران است كه در اين مورد با افرادي كه وضعيت پوشش نامناسب دارند و از مصاديق بدپوششي است، برخورد لازم صورت مي‌پذيرد.

سردار احمدرضا رادان، جانشين فرمانده نيروي انتظامي نيز پيشتر با بيان اين‌كه پليس با موضوع بدپوششي برخورد مي‌كند، با برشمردن مصاديق بدحجابي گفته بود كه لباس تنگ و چسبان، روسري كه از دو سوي آن موي سر مشخص باشد، مانتوي بالاي زانو و شلوار تنگ از مصاديق بدپوششي است.(ايسنا) </TEXT>
</DOC>