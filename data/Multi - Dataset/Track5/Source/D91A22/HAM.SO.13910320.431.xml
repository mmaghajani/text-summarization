<?xml version="1.0" encoding="utf-8" ?>
<DOC>
<DOCNO>431</DOCNO>
<DATE-TIME>1391/03/20</DATE-TIME>
<CATEGORY>اجتماعی</CATEGORY>
<TITLE>نرخ بیکاری 30 درصدی جوانان 17 تا 30 سال</TITLE>
<SUMMARY></SUMMARY>
<NARRATIVE></NARRATIVE>
<TEXT>
اقتصاد > اشتغال  - همشهری آنلاین:
یک کار‌شناس اقتصادی اعلام کرد: نرخ بیکاری جوانان در گروه سنی ۱۷ تا ۳۰ سال هم اکنون ۳۰ درصد برآورد می‌شود.

دکتر محمود جام ساز،ارائه آمار دولتی ایجاد یک میلیون و ۶۰۰ هزار فرصت شغلی طی یک سال گذشته را متناقض با نرخ رشد اقتصادی دانست و به ایلنا گفت: با نرخ رشد اقتصادی یک درصد می‌توان گفت که بلحاظ اقتصادی نه تنها نرخ بیکاری کاهش نداشته بلکه افزایش یافته است.

 این کار‌شناس اقتصادی رانت موجود در سیستم بانکی را موجب ناکارآمدی سیاست‌های اشتغال‌زایی دولت اعلام کرد و گفت: هم اکنون اعتبارات مولد نیست و غالب بانک‌ها در جهت عقود مشارکتی فعالیت می‌کنند و همین امر موجب شده است که ما بیش از پیش شاهد افزایش نرخ بیکاری در کشور باشیم.

 جام ساز با بیان اینکه از بین پنج خانوار، سه خانوار دارای افراد بیکار هستند تصریح کرد: طی یک سال گذشته به دلیل عدم پرداخت یارانه واحدهای تولیدی کشور تعداد زیادی از کارگران از واحدهای تولید کشور اخراج شدند و روند نرخ رشد اشتغال مسیر منفی را طی کرد. از این رو دولت نمی‌تواند ادعای ایجاد یک میلیون و ۶۰۰ هزار فرصت شغلی را بکند.

 او از عدم تحقق سیاست‌های برنامه پنجم توسعه در زمینه ایجاد اشتغال خبر داد و افزود: به منظور ایجاد اشتغال پایدار نرخ رشد اقتصادی کشور باید به هشت درصد برسد اما ما هم اکنون شاهدیم که به خاطر اعمال سیاست‌های غلط اقتصادی نرخ رشد اقتصادی همچنان با کاهش مواجه است.</TEXT>
</DOC>