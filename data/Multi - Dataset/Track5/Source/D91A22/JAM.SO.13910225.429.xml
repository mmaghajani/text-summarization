<?xml version="1.0" encoding="utf-8" ?>
<DOC>
<DOCNO>429</DOCNO>
<DATE-TIME>1391/02/25</DATE-TIME>
<CATEGORY>اجتماعی</CATEGORY>
<TITLE>مصوبه دولت براي اشتغال پايدار در کشور</TITLE>
<SUMMARY>جام جم آنلاين: با تصویب دولت، دستگاههای اجرایی مکلف به حمایت از گسترش و توسعه کارآفرینی، مشاغل نو، بنگاههای تولیدی، کسب و کار خانگی و مشاغل از راه دور شدند. </SUMMARY>
<NARRATIVE></NARRATIVE>
<TEXT>
ه گزارش روز دوشنبه جام جم آنلاين به نقل از پایگاه اطلاع رسانی دولت، هیئت وزیران بنا به پیشنهاد مشترک معاونت برنامه ریزی و نظارت راهبردی رئیس جمهور و وزارتخانه‌های تعاون، کار و رفاه اجتماعی و امور اقتصادی و دارایی و بانک مرکزی جمهوری اسلامی ایران و به استناد ماده (80) قانون برنامه پنجساله توسعه – مصوب 1389- دستگاههای اجرایی را مکلف کرد نسبت به حمایت از گسترش و توسعه کارآفرینی، مشاغل نو، بنگاههای تولیدی، کسب و کار خانگی و مشاغل از راه دور اقدام کنند.

بر این اساس، واحدهایی که در زمینه توسعه و گسترش آموزش های کسب و کار، کارآفرینی و فنی و حرفه ای موضوع بند(هـ) ماده 80 قانون فعالیت می کنند مشمول حمایت های مقرر در این آیین نامه هستند.

همچنین، دستگاههای اجرایی موظفند نسبت به شناسایی شبکه ها، خوشه ها و زنجیره های تولیدی مربوط به وظایف و ماموریتهای قانونی خود اقدام کنند.

بر اساس این مصوبه، به منظور تسهیل تبدیل بنگاههای کوچک و متوسط به بنگاههای بزرگ و رقابت پذیر و ورود آنها به بازارهای هدف، دستگاههای اجرایی مرتبط موظفند از ادغام این گونه بنگاهها و یا استفاده از الگوهای شبکه سازی یا نشان تجاری مشترک در بازارهای هدف، با رعایت ماده (105) قانون حمایت کنند.

 دستگاهای اجرایی همچنين موظفند در حدود وظایف و اختیارات قانونی نسبت به فراهم سازی امکانات بازاریابی اینترنتی برای خوشه های تولیدی اقدام و آنها را به مشارکت در روزآمدسازی اطلاعات در این فضا تشویق کنند و از شرکت هایی که در تجارت الکترونیک برای کسب و کارهای کوچک سرمایه گذاری می‌کنند حمایت های قانونی و حقوقی لازم را به عمل آورند.

بر این اساس، حمایت و گسترش مشاغل خانگی در چارچوب قانون ساماندهی و حمایت از مشاغل خانگی -مصوب 1389- و دستورالعمل های مصوب آن، صورت می پذیرد.</TEXT>
</DOC>