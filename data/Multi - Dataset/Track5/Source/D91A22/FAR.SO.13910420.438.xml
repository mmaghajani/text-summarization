<?xml version="1.0" encoding="utf-8" ?>
<DOC>
<DOCNO>438</DOCNO>
<DATE-TIME>1391/04/20</DATE-TIME>
<CATEGORY>اجتماعی</CATEGORY>
<TITLE>وزیر تعاون، کار و رفاه خبر داد
بهبود وضعیت اشتغال نسبت به سال‌های قبل/ ایجاد 1.6 میلیون شغل در سال 90</TITLE>
<SUMMARY>خبرگزاری فارس: وزیر تعاون،کار و رفاه اجتماع گفت: وضعیت کشور از نظر اشتغال نسبت به سال‌های گذشته شرایط مناسب تری دارد.</SUMMARY>
<NARRATIVE></NARRATIVE>
<TEXT>
به گزارش باشگاه خبری فارس «توانا»، به نقل از پایگاه اطلاع‌رسانی دولت، عبدالرضا شیخ الاسلامی تصریح کرد: دولت موظف است آنچه را که قانون برنامه پنجم در خصوص اشتغال و کاهش نرخ بیکاری تکلیف کرده با برنامه ریزی دقیق انجام دهد هرچند در تلاش هستیم از برنامه هم جلوتر رویم.

وی خاطر نشان کرد: برنامه پنجم تکلیف کرده تا پایان سال پنجم نرخ بیکاری باید به 7 درصد برسد که امیدواریم با برنامه‌های پیش رو به این رقم  برسیم.

وزیر تعاون، کار و رفاه اجتماعی در خصوص انتقادات مطرح شده مبنی بر عدم تحقق 2.5 میلیون شغل در سال گذشته گفت: قانون برنامه برای هر سال رقمی را مشخص نکرده که ما سالانه متعهد به انجام آن باشیم اما دولت با توجه به ظرفیتی که در کشور وجود داشت تصمیم گرفت تا به این رقم برسد ولی با وجود برخی موانع و مشکلات توانست به ایجاد 1.6 میلیون شغل دست یابد که این هم رقم بزرگی بود.

شیخ الاسلامی تاکید کرد: آنچه مهم است این است که تمام منابع و ظرفیتها و حتی ارگانها بسیج شوند تا دولت را در تحقق اهداف اشتغالزایی حمایت و همراهی کنند که این یک برنامه و هدف ملی است نه اینکه با مخالفت‌ها و مانع تراشی ها موجب یاس و ناامیدی شوند و دولت را در این مسیر تنها بگذارند.

انتهای پیام/ح</TEXT>
</DOC>