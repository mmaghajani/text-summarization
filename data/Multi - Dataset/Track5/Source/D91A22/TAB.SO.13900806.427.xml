<?xml version="1.0" encoding="utf-8" ?>
<DOC>
<DOCNO>427</DOCNO>
<DATE-TIME>1390/08/06</DATE-TIME>
<CATEGORY>اجتماعی</CATEGORY>
<TITLE>رفع مشکل اشتغال تا دو سال آینده </TITLE>
<SUMMARY>ایجاد اشتغال حاصل فعالیت های اقتصادی دولت در بخش های مختلف کشاورزی ، گردشگری ، صنعت و فناوری است.</SUMMARY>
<NARRATIVE></NARRATIVE>
<TEXT>
رئیس جمهور گفت: دولت  با  بسیج  توان سازمان ها ،  مشکل اشتغال را  تا  دو سال آینده  در کشور رفع می کند.
 
به گزارش واحد مرکزی خبر ، دکتر احمدی نژاد  در جمع خبرنگاران  افزود: رفع مشکل اشتغال  نیازمند عزم ملی  و  همه جانبه است  و  دولت  تمام  توان خود را  برای مرتفع کردن  این مشکل  در کشور بسیج کرده است.

وی اشتغال را  از دغدغه های  دولت دانست و گفت: ایجاد اشتغال حاصل فعالیت های اقتصادی  دولت  در بخش های مختلف کشاورزی  ، گردشگری ، صنعت  و  فناوری  است.

رئیس جمهور با  بیان اینکه  توانمند سازی مناطق مختلف کشور از  دیگر سیاست های دولت است ،  افزود: همه استان های کشور  دارای استعدادهای طبیعی هستند که  باید  شکوفا  و  فعال شوند تا  بتوان به  تولید  و  اشتغال کمک  کرد.

دکتر احمدی نژاد  با اشاره به توانمندی های خراسان جنوبی در بخش کشاورزی ، صنعت و  علم  و  فناوری گفت:  نکته مهم که همه باید به آن توجه داشته باشند این است که  در ساختن ،  تولید ، ایجاد اشتغال و آبادانی هر منطقه ،  نیروی کار  ،  کارآفرینان  ،  مبتکران  و  مردم  نقش اساسی  را ایفا می کنند.

وی با اشاره به اینکه دولت نمی تواند به طور مستقیم برای اشتغال سرمایه گذاری و مشارکت کند ، افزود: حمایت و پشتیبانی ،  تقویت آموزش های حرفه ای برای فارغ التحصیلان ،  فراهم کردن  زمینه های کار و  ارائه  تسهیلات  آسان  برای کارآفرینان  و  متقاضیان  اشتغال  از مهمترین اقدامات  دولت  در تقویت اشتغال در کشور است.</TEXT>
</DOC>