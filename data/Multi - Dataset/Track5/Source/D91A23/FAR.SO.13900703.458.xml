<?xml version="1.0" encoding="utf-8" ?>
<DOC>
<DOCNO>458</DOCNO>
<DATE-TIME>1390/07/03</DATE-TIME>
<CATEGORY>اجتماعی</CATEGORY>
<TITLE>آزمایشهای مقام‌های ژاپنی نشان داد
شناسایی آلودگی رادیواکتیو در برنج‌های ژاپنی</TITLE>
<SUMMARY>خبرگزاری فارس: با افزایش سطح تشعشعات رادیواکتیو در نزدیکی نیروگاه آسیب دیده فوکوشیما در ژاپن مقامهای این کشور دستور انجام آزمایشهای بیشتر بر روی شالی‌های برنج نزدیک این نیروگاه را صادر کردند.</SUMMARY>
<NARRATIVE></NARRATIVE>
<TEXT>
به گزارش خبرگزاری فارس، به گفته مقامها نمونه ای از برنج برداشت نشده در این مناطق حاوی 500 بی کیو سزیوم در هر کیلوگرم بوده است. تشعشعات سزیوم پس از زلزله و سونامی ویرانگر 11 مارس گذشته شروع به تابیدن از نیروگاه اتمی کرده بود.

بر اساس مقررات ژاپن برنجی که حداکثر تا 500 بی کیو سزیم در هر کیلوگرم را هم دارا باشد برای مصرف سالم است.

به نوشته آسوشیتدپرس مقام‌های این کشور تا کنون برنج‌های بیش از 400 نقطه در نزدیکی فوکوشیما را آزمایش کرده‌اند. بیشترین میزان سزیمی که تا پیش از این در آزمایشها کشف شده بود 136 بی کیو در هر کیلوگرم بود.

نمونه‌ها نشان دهنده افزایش رادیواکتیو در شهر نیهونماتسو در 55 کیلومتری غرب این نیروگاه به دست آمده است.

از زمان وقوع این حادثه دولت ژاپن در حال آزمایش سبزیها و ماهی‌ها برای تشعشعات رادیواکتیو است.
برخی کشورها ورود برخی محصولات غذایی از ژاپن را ممنوع کرده‌اند.مصرف کنندگان ژاپنی هم نگرانی‌هایی در مورد تشعشعات دارند.
انتهای پیام/ش</TEXT>
</DOC>