<?xml version="1.0" encoding="utf-8" ?>
<DOC>
<DOCNO>443</DOCNO>
<DATE-TIME>1389/12/21</DATE-TIME>
<CATEGORY>اجتماعی</CATEGORY>
<TITLE>بحران در نیروگاه اتمی ژاپن</TITLE>
<SUMMARY></SUMMARY>
<NARRATIVE></NARRATIVE>
<TEXT>
حادثه > خارجی  - همشهری آنلاین:
انفجار در یک نیروگاه هسته‌ای در ژاپن دیوارهای ساختمان را فروریخت و زنگ بحران را به صدا درآورد .


مقام‌های رسمی ژاپن گفته‌اند نگرانند این اتفاق و بلند شدن دود از این نیروگاه با توجه به خراب شدن سیستم خنک‌کننده آنجا در اثر زلزله و سونامی روز جمعه، سبب شود نیروگاه به سمت ذوب شدن و نشتی برود.

هنوز مشخص نیست که ساختمان آسیب‌دیده بخشی است که راکتور در آن قرار دارد یا خیر.شرکت الکترونیکی توکیو ، بخشی که کارخانه فوکوشیما دای-ایچی را اداره می‌کند اعلام کرده که 4 کارگر مجروح شده‌اند اما جزئیات هنوز مشخص نیست.

تصاویر پخش‌شده از تلویزیون ژاپن نشان داد که دیوارهای یکی از ساختمان‌ها فروریخته و فقط اسکلتی فلزی برجای مانده بود.انبوهی از دود هم در کارخانه پخش و منتشر شده بود.

سخنگوی دولت اعلام کرده به دنبال تحلیل و تشخیص دلیل انفجارند و از مردم خواسته‌اند منطقه را تا شعاع 10 کیلومتری تخلیه کنند.</TEXT>
</DOC>