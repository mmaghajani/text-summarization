<?xml version="1.0" encoding="utf-8" ?>
<DOC>
<DOCNO>460</DOCNO>
<DATE-TIME>1391/04/28</DATE-TIME>
<CATEGORY>اجتماعی</CATEGORY>
<TITLE>حادثه نیروگاه فوکوشیما می تواند منجر به مرگ 1300 تن در جهان شود</TITLE>
<SUMMARY>خبرگزاری فارس: تشعشعات ناشی از حادثه اتمی سال گذشته نیروگاه فوکوشیما می تواند در نهایت منجر به مرگ 1300 تن و ابتلای 2500 نفر به سرطان در سراسر جهان شود.</SUMMARY>
<NARRATIVE></NARRATIVE>
<TEXT>
به گزارش خبرگزاری فارس، محققان آمریکایی دانشگاه استنفورد که به بررسی عواقب بهداشتی این حادثه پرداختند اعلام کردند اکثر موارد مرگ و سرطان در ژاپن رخ خواهد داد.

اگرچه تحقیق آنها با حاشیه خطای بالایی همراه است اما یافته ها بر خلاف تصور قبلی است که گمان می شد تشعشعات ناشی از انفجار در این نیروگاه عواقبی جدی را در پی نخواهد داشت.

برای این تحقیق محققان از یک مدل جوی جهانی استفاده کردند تا میزان انتقال ذرات رادیواکتیو را پیش بینی کنند و از مدل دیگری برای تخمین تأثیرات بهداشتی آن استفاده کردند.

اکثر این تأثیرات در ژاپن پیش بینی شده اما در آسیا و آمریکای شمالی هم ممکن است خطراتی را به همراه داشته باشد و برای مثال تخمین زده که آمریکا ممکن است با 0 تا 12 مورد مرگ و 0 تا 30 مورد ابتلا به سرطان در اثر حادثه نیروگاه فوکوشیما روبرو شود.</TEXT>
</DOC>