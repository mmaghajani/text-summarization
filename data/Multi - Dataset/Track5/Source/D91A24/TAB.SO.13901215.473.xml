<?xml version="1.0" encoding="utf-8" ?>
<DOC>
<DOCNO>473</DOCNO>
<DATE-TIME>1390/12/15</DATE-TIME>
<CATEGORY>اجتماعی</CATEGORY>
<TITLE>تخريب ساختمان‌ها، مهم‌ترين عامل آلودگی هوا ! </TITLE>
<SUMMARY></SUMMARY>
<NARRATIVE></NARRATIVE>
<TEXT>
رييس مركز سلامت محيط و كار وزارت بهداشت، درمان و آموزش پزشكي اعلام كرد ذرات معلق و آزبست آزاد شده از تخريب ساختمان‌ها، مهم‌ترين عامل آلودگي هوا در تهران و تهديد‌كننده سلامت كارگران ساختماني است.

به گزارش ایرنا، «كاظم ندافي» افزود: طبق بررسي‌ها، مهم‌ترين آلاينده هوا در تهران، ذرات معلق است كه بخش عمده اين ذرات را مواد معدني تشكيل مي‌دهد. وي خاطرنشان كرد اين ذرات معلق نيز از حمل غيراصولي پسماندهاي ساختماني و ريزش ذرات آن در معابر و همچنين تخريب ساختمان‌ها براي بازسازي، ناشي مي‌شود.

رييس مركز سلامت محيط و كار وزارت بهداشت با بيان اينكه شب‌ها در تهران 10هزار كاميون، پسماندهاي ساختماني را حمل مي‌كنند، ادامه داد: ذرات معلق، مهم‌ترين مشكل زيست‌محيطي تهران است كه اگر آن را كنترل كنيم تا حدود زيادي سلامت افراد حفظ مي‌شود. ندافي گفت: همچنين آزبست به‌كار رفته در ساختمان‌ها، سلامت كارگران را به شدت در معرض تهديد قرار مي‌دهد چرا كه همه انواع آزبست سرطان‌زاست.
 
وي افزود: طبق اعلام سازمان جهاني بهداشت و سازمان بين‌المللي كار، هيچ يك از انواع آزبست مجوز استفاده در ساختمان‌ها را ندارد و در كشور نيز استفاده از آزبست در صنايع ساختماني تا شهريور سال آينده -سال 91- بايد حذف شود. </TEXT>
</DOC>