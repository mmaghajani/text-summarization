<?xml version="1.0" encoding="utf-8" ?>
<DOC>
<DOCNO>479</DOCNO>
<DATE-TIME>1391/04/13</DATE-TIME>
<CATEGORY>اجتماعی</CATEGORY>
<TITLE>تشکیل اورژانس آلودگی هوا </TITLE>
<SUMMARY>با تشکیل اورژانس آلودگی هوا، شهروندانی که خودروهایی را می‌بینند که علی رغم وجود برچسب معاینه فنی دودزا هستند شناسایی و به اورژانس آلودگی هوا اطلاع می‌دهند.</SUMMARY>
<NARRATIVE></NARRATIVE>
<TEXT>
یک عضو شورای شهر تهران خواستار تشکیل اورژانس آلودگی هوا در تهران شد.
 
به گزارش ایلنا، معصومه آباد در جلسه امروز خواستار نظارت مردمی بر عملکرد مراکز معاینه فنی خودورهای شهر شد و گفت: برای این منظور بهتر است اورژانس آلودگی هوا ایجاد شود و شماره‌ای به این امر اختصاص یابد.
 
وی ادامه داد: با این کار شهروندانی که خودروهایی را می‌بینند که علی رغم وجود برچسب معاینه فنی دودزا هستند شناسایی و به اورژانس آلودگی هوا اطلاع می‌دهند، با این کار توسط مردم نظارت دقیقی از فعالیت مراکز معاینه فنی خودرو‌ها نیز صورت می‌گیرد.
 
مرتضی طلایی رئیس کمیسیون فرهنگی و اجتماعی شورای شهر نیز در این باره گفت: باید سیاست فعالیت مراکز معاینه فنی خودرو‌ها به صورت برون سپاری باشد.
 
وی ادامه داد: پیشنهاد می‌دهم در هر محله‌ای تعمیرگاهی زیر نظر مرکز معاینه فنی تهران فعالیت کند تا در هر محله دسترسی به مرکز معاینه فنی معتبر وجود داشته باشد.
 
حسن بیادی نایب رئیس شورای شهر تهران نیز با انتقاد از فعالیت مرکز معاینه فنی تهران خاطرنشان کرد: شورای شهر در دو سال گذشته دستور به انحلال این شرکت داد اما متاسفانه پس از دو سال همچنان این مرکز پابرجا است و هم اکنون در حال گزارش به شورای شهر است.
 
وی ادامه داد: قرار بود مراکز معاینه فنی به بخش خصوصی واگذار شود که این امر محقق نشده است این در حالی است که بخش خصوصی مشکل خود را عدم ارائه مجوز اعلام می‌کند.
 
بیادی با بیان اینکه از لحاظ شکل قانونی ادامه فعالیت مراکز معاینه فنی خودرو‌ها وجود ندارد گفت: چه دلیلی وجود دارد که در کمتر از چند سال مدیرعامل این مراکز تغییر کند. </TEXT>
</DOC>