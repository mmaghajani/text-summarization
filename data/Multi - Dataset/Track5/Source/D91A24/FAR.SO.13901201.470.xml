<?xml version="1.0" encoding="utf-8" ?>
<DOC>
<DOCNO>470</DOCNO>
<DATE-TIME>1390/12/01</DATE-TIME>
<CATEGORY>اجتماعی</CATEGORY>
<TITLE>تازه ترین تحقیقات پزشکی هشدار داد
آلودگی هوا خطر سکته مغزی و قلبی را افزایش می دهد</TITLE>
<SUMMARY>خبرگزاری فارس: تازه ترین تحقیقات پزشکی هشدار داد آلودگی هوا خطر ابتلا به سکته های مغزی یا قلبی را افزایش می دهد و باعث آسیب رسیدن به حافظه می شود.</SUMMARY>
<NARRATIVE></NARRATIVE>
<TEXT>
به گزارش خبرنگار اجتماعی فارس به نقل از خبرگزاری خاورمیانه، این تحقیقات هشدار می‌دهد قرار گرفتن طولانی در معرض آلودگی هوا ممکن است به مغز و قلب آسیب رسانده و فرد را در معرض ابتلا به سکته های مغزی یا قلبی قرار دهد.

براساس این تحقیقات، افرادی که به مدت طولانی در معرض آلاینده ها هوای نظیر دی اکسید کربن، نیتروژن و گوگرد هستند، بیشتر در معرض ابتلا به سکته های مغزی یا قلبی قرار دارند.

این تحقیقات در سطح جهان از 20 هزار زن در طول 10 سال انجام شده است که نتایج نشان می دهد؛ زنانی که درمعرض طولانی تر آلودگی هوا قرار داشتند، در معرض ابتلا به بیماریهای مغزی و قلبی و حافظه بودند.

از سوی دیگر، تحقیقات پزشکی انجام شده در شهر بوستن آمریکا نیز نشان می دهد نه تنها موارد ابتلا به سکته با افزایش آلودگی هوا بیشتر می شود بلکه میانگین ابتلا به سکته در هوایی هم که درسطح آلودگی متوسط قرار دارد، 30 درصد افزایش می یابد.

این تحقیقات اشاره می کند که باقی ماندن طولانی مدت فرد در هوای آلوده میانگین ابتلا به بیماریهای قلبی را افزایش می دهد.

پژوهشگران دانشگاه دکارت در شهر پاریس فرانسه نیز در تحقیقات خود که در مجله جمعیت پزشکی آمریکا به چاپ رسیده است، از وجود ارتباط بین بیماریهای قلبی و آلودگی هوا خبر دادند.

این تحقیقات نشان داد: قرار گرفتن در معرض آلاینده ها نظیر مونوکسید کربن و دی اکسید نیتروژن و دی اکسید گوگرد در افزایش سرعت خطر ابتلا به سکته قلبی سهیم است.

انتهای پیام/.</TEXT>
</DOC>