<?xml version="1.0" encoding="utf-8" ?>
<DOC>
<DOCNO>465</DOCNO>
<DATE-TIME>1390/10/06</DATE-TIME>
<CATEGORY>اجتماعی</CATEGORY>
<TITLE>تولد نوزادان نارس به علت آلودگی هوا </TITLE>
<SUMMARY></SUMMARY>
<NARRATIVE></NARRATIVE>
<TEXT>
آلودگی هوا فقط بر روی تنفس، قلب و ریه اثر سوء ندارد بلکه اثرات مخرب غیرمحسوس دیگری هم دارد که یکی از آنها به دنیا آمدن نوزادانی با وزن کمتر و یا نارس است.

سهیلا‌ عارفی در گفت‌وگو با فارس در مورد تاثیر آلودگی هوا بر مادران باردار اظهار داشت: اگر گازهای CO2 ، مونوکسید کربن و یا آلاینده‌های مثل سرب در هوا زیاد باشد بر تکامل جنین تاثیر می‌گذارد و اکسیژن‌رسانی به جنین مختل می‌شود.

وی افزود: از طرفی آلودگی اثر سوئی روی رشد جنین می‌گذارد و جنین نارس و ریز‌تر می‌شود. از طرفی هر چه هفته بارداری مادر بالا می‌رود و حجم ریه کوچک‌تر و کارکرد آن بیشتر می‌شود، مادر به تغییرات آلودگی هوا حساس‌تر می‌شود.

عارفی اضافه کرد: در نتیجه تغییرات آب و هوا در ظرفیت تنفسی مادر بیشتر دیده می‌شود و امکان بروز مشکلات تنفسی بیشتر است و امکان اکسیژن‌رسانی به مادر و جنین کم می‌شود.

این متخصص زنان و زایمان با اشاره به اینکه اگر مادر بیماری قلبی تنفسی داشته باشد آلودگی هوا اثر مضاعف بر او می گذارد افزود: بنابراین توصیه می‌کنیم مادران باردار در روزهایی که هوا آلوده است حتی‌المقدور از خانه خارج نشوند و در صورت امکان از دستگاه‌های تصفیه هوا در منزل استفاده کنند تا از میزان آلودگی هوا بکاهد.

وی در پایان گفت: از نظر علمی اگر میزان آلاینده‌ها بیش از حد مجاز باشد بر سقط جنین به خصوص در ماه‌های ابتدایی موثر خواهد بود. </TEXT>
</DOC>