<?xml version="1.0" encoding="utf-8" ?>
<DOC>
<DOCNO>468</DOCNO>
<DATE-TIME>1390/10/26</DATE-TIME>
<CATEGORY>اجتماعی</CATEGORY>
<TITLE>کاهش سن سرطان در کشور به دلیل آلودگی هوا</TITLE>
<SUMMARY></SUMMARY>
<NARRATIVE></NARRATIVE>
<TEXT>
نایب رئیس کمیسیون بهداشت مجلس شورای اسلامی در آستانه ۲۹ دی (روز هوای پاک) اعلام کرد: ارتباط مستقیمی میان استنشاق آزبست و ابتلا به سرطان وجود دارد و منابع علمی نیز این مساله را تایید می کنند.

انوشیروان محسنی بندپی با بیان این که قوانین موجود در حوزه عدم استفاده از آزبست کافی است و کماکان در بخش اجرا با مشکل مواجه هستیم گفت: تولید و مصرف محصولات آزبستی به دلیل آلوده‌سازی هوا بر اساس مصوبه شورای عالی محیط زیست در مرداد ۷۹ ممنوع شد وصنایع آزبستی هفت سال زمان داشتند تا ماده دیگری را جایگزین این آلاینده خطرناک کنند.

وی با اعلام این که ۵ سال از مهلت هفت ساله و ۱۱ سال از تاریخ مصوبه ممنوعیت آزبست می‌گذرد، اضافه کرد: متاسفانه هنوز محصولات آزبستی در کشور مورد استفاده قرار می‌گیرد.

محسنی بندپی با ذکر این نکته که نتایج تحقیقات موجود بر استمرار استفاده از آزبست در کشور تاکید دارد، گفت:
در صورت ادامه استفاده از آزبست طرح سوال از مسئولان سازمان‌های متولی در مجلس به صورت جدی مطرح خواهد شد.

نایب رییس کمیسیون بهداشت مجلس شورای اسلامی در پایان خاطرنشان کرد: گویا سلامتی شهروندان را جدی نگرفته‌‌ایم و به نتایج پایین آمدن سن ابتلا به سرطان در کشور به دلیل آلودگی هوا بی‌ توجهیم.
</TEXT>
</DOC>