<?xml version="1.0" encoding="utf-8" ?>
<DOC>
<DOCNO>464</DOCNO>
<DATE-TIME>1390/09/07</DATE-TIME>
<CATEGORY>اجتماعی</CATEGORY>
<TITLE>كاهش آلودگي هواي تهران با احداث درياچه چيتگر</TITLE>
<SUMMARY>جام جم آنلاين: مسوولان شهري معتقدند احداث درياچه چيتگر در منطقه 22 شهر تهران از‌آلودگي هواي تهران تا حد قابل توجهي خواهد كاست.</SUMMARY>
<NARRATIVE></NARRATIVE>
<TEXT>
در اين راستا،‌ رييس كميته محيط‌زيست شوراي شهر تهران با اشاره به نقش «درياچه مصنوعي چيتگر» در تلطيف هواي پايتخت،‌ تاكيد كرد: شهرداري تهران بايد در روند عمليات اجرايي اين پروژه به ملاحظات و ضوابط زيست محيطي مربوط پايبند باشد.

معصومه ابتكار در گفت‌وگو با ايسنا افزود: درياچه چيتگر علاوه بر اين‌كه يك امكان تفريحي تازه براي شهروندان فراهم مي‌كند، تاثير زيست محيطي قابل توجهي به دنبال خواهد داشت.

وي با اشاره به نقش ساخت اين درياچه مصنوعي بر امكان بهره‌برداري بهينه از منابع آبي محدوده اين پروژه،‌ توضيح داد: درياچه چيتگر مي‌تواند با توجه به اصل تبخير آب،‌ نقش مهمي در تلطيف هواي منطقه 22 پايتخت داشته باشد كه براي اين منطقه نيز، ضروري است.

رييس كميته محيط زيست شوراي شهر تهران با اشاره به اهميت رعايت ضوابط زيست محيطي در اجراي اين پروژه و تاكيد شورا بر انجام مطالعات لازم به صورت كامل در اين خصوص، تصريح كرد: بر همين اساس، شهرداري تهران كه مطالعاتي را پيش از اين انجام داده بود، همزمان با اجراي پروژه،‌ نسبت به تكميل مطالعات زيست محيطي مربوط اقدام كرده است.

عمليات اجرايي ساخت درياچه مصنوعي چيتگر واقع در شمال غرب پايتخت در منطقه 22 و در شمال پارك جنگلي چيتگر، به مساحت حدود 130 هكتار در دست اجراست.</TEXT>
</DOC>