<?xml version="1.0" encoding="utf-8" ?>
<DOC>
<DOCNO>419</DOCNO>
<DATE-TIME>1391/04/15</DATE-TIME>
<CATEGORY>علمی</CATEGORY>
<TITLE>قهوه خطر ابتلا به سرطان پوست را کاهش می‌دهد</TITLE>
<SUMMARY>خبرگزاری فارس: محققان دریافتند که مصرف قهوه می‌تواند خطر ابتلا به سرطان پوست کارسینوم سلول بازال را کاهش دهد.</SUMMARY>
<NARRATIVE></NARRATIVE>
<TEXT>
به گزارش خبرنگار اجتماعی فارس به نقل از نشریه انجمن تحقیقات سرطان آمریکا به نام "Cancer Research"، محققان دانشکده پزشکی و سلامت عمومی دانشگاه هاروارد آمریکا دریافتند: خطر ابتلا به سرطان کارسنوم سلول باز در مصرف کنندگان قهوه حاوی کافئین در طول روز کاهش می‌یابد.

کارسینوم سلول بازال شایعترین شکل سرطان پوست است و این نوع سرطان تقریباً هیچگاه به دیگر بافتهای بدن گسترش پیدا نمی‌کند اما با این حال ممکن است رشد کند و به بافت اطراف هجوم ببرد.

پوست روشن و تابش آفتاب دو عامل خطرساز مهم برای ایجاد کارسینوم سلول بازال است.

دکتر جیالی هان از تهییه کنندگان تحقیقات گفت: مصرف مناسب قهوه همچین به کاهش احتمال ابتلا به تعدادی از مشکلات سلامت نظیر بیماری دیابت نوع دوم و بیماری پارکینسون کمک می‌کند.

محققان این تحقیقات را در طول 20 سال و بررسی وضعیت ۱۱۲ هزار و ۸۹۷ نفر انجام دادند که ۲۲ هزار و ۷۸۶ نفر از آنها در طول این تحقیقات به سرطان کارسینوم سلول بازال مبتلا شدند.

این تحقیقات نشان داد: مصرف غذاها و نوشیدنی‌های حاوی کافئین مثل چای، کولا و شکلات نیز همین تاثیر را در کاهش احتمال ابتلا به سرطان پوست دارد درحالی که قهوه بدون کافئین هیچ تاثیر ضد سرطانی ندارد.

انتهای پیام/</TEXT>
</DOC>