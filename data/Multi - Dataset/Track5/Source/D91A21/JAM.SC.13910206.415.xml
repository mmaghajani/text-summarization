<?xml version="1.0" encoding="utf-8" ?>
<DOC>
<DOCNO>415</DOCNO>
<DATE-TIME>1391/02/06</DATE-TIME>
<CATEGORY>علمی</CATEGORY>
<TITLE>ابتلا به سرطان ريه با آلودگي هوا</TITLE>
<SUMMARY>جام جم آنلاين: رییس هیئت مدیره جامعه پزشكان متخصص داخلی ایران گفت: آلودگی ناشی از غبار در هوا امكان ابتلا به سرطان ریه را افزایش می دهد. </SUMMARY>
<NARRATIVE></NARRATIVE>
<TEXT>
ایرج خسرونیا افزود: گرد و غبار و ریزگردها كه هم اكنون سطح تهران را در بر گرفته، با رسوب در ریه و تحت تاثیر قرار دادن دستگاه تنفسی میزان بروز بیماری های ریوی و آلرژی را در افراد سالم افزایش می دهد.

وی با اشاره به افراد در معرض خطر اظهار داشت: مبتلایان به بیماری های قلبی - ریوی، كودكان و افراد مسن به دلیل ضعف سیستم ایمنی بیش از سایرین در معرض خطر هستند.

عضو هیئت علمی دانشگاه علوم پزشكی شهید بهشتی افزود: با توجه به وضعیت خطرناك آلودگی هوا، این افراد باید تا حد امكان از منزل خارج نشده و در صورت لزوم نیز از ماسك های مخصوص استفاده كنند.

خسرونیا، درباره راه های كاهش آلودگی هوا، اظهار داشت: خارج كردن كارخانه ها از سطح شهر و جمع آوری خودروها، اتوبوس ها و مینی بوس های فرسوده و دودزا از سطح شهر در كاهش آلودگی هوا نقش موثری دارد. </TEXT>
</DOC>