<?xml version="1.0" encoding="utf-8" ?>
<DOC>
<DOCNO>417</DOCNO>
<DATE-TIME>1391/03/02</DATE-TIME>
<CATEGORY>علمی</CATEGORY>
<TITLE>خرخركردن عامل افزايش خطر سرطان</TITLE>
<SUMMARY>جام جم آنلاين: افرادي كه از مشكلات حاد تنفسي در هنگام خواب رنج مي برند تقريبا پنج برابر ديگران در معرض ابتلا به بيماري سرطان قرار دارند.</SUMMARY>
<NARRATIVE></NARRATIVE>
<TEXT>
به گزارش روز سه شنبه جام جم آنلاين به نقل از آتلانتيكو، محققان پيش از اين مي دانستند كه خرخر كردن، آپنه خواب و سايرمشكلات تنفسي هنگام خواب، عوامل اصلي محروم كردن بدن از اكسيژن محسوب مي شود.

اين در حالي است كه مقدار كم اكسيژن در خون محيط را براي توسعه سلول هاي سرطاني مساعد كرده و رگ هاي خوني بيشتري  اين سلول ها را تغزيه مي كنند كه اين مساله موجب گسترش سرطان مي شود.

براساس يك تحقيق دراز مدت 22 ساله ، محققان دانشگاه ويكانسين - ماديسن نرخ ابتلا به سرطان را نزد بيش از 1500  نفر كه دچار اختلات در خواب بودند، بررسي كردند.

نتايج نشان داد افرادي كه از مشكلات حاد تنفسي در هنگام خواب رنج مي برند تقريبا پنج برابر بيشتر از افراد سالم در معرض ابتلا به انواع سرطان ها قرار دارند.

از سوي ديگر، افرادي كه اختلات تنفسي آنها در هنگام خواب حاد نبوده دوبرابر ديگران در معرض ابتلا به سرطان قرار داشته ،در حالي كه در ميان افرادي كه مشكل آنها كم اهميت است نرخ ابتلا به سرطان  10 درصد بيشتر از افراد سالم است.

آپنه خواب و انسداد تنفسي عامل اصلي خرناس كشيدن بوده و در عين حال موجب بيداري هاي اجباري مي شود كه شايع ترين اختلال در خوابيدن است.

عوارض منفي اين مشكل در نزد موش ها نيز مشاهده شده است. در موش هاي كه دچار تومورهاي پوستي شده اند كمبود اكسيژن ( هيپوكسي)  موجب تسريع پديده موسوم به آنژيوجنسيس يا همان افزايش رگ هاي خوني كه سلول هاي سرطاني را تغزيه مي كنند، مي شود.

اما نتايج به دست آمده از اين تحقيق يك حسن دارد و آن اين است كه محققان شايد روزي بتوانند با جلوگيري از خرخر كردن افراد به مبارزه با سرطان كمك كنند. مترجم : بهرام افتخاري.</TEXT>
</DOC>