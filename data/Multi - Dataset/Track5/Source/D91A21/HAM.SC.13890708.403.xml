<?xml version="1.0" encoding="utf-8" ?>
<DOC>
<DOCNO>403</DOCNO>
<DATE-TIME>1389/07/08</DATE-TIME>
<CATEGORY>علمی</CATEGORY>
<TITLE>نمک عامل همه سرطان‌هاست</TITLE>
<SUMMARY></SUMMARY>
<NARRATIVE></NARRATIVE>
<TEXT>
تغذیه > موادغذائی  - همشهری آنلاین:
غذاهای شور و نمکین، موجی از بیماری‌های غیرواگیردار را در نسل‌های آینده به همراه خواهد داشت که قابل پیشگیری است.

به گزارش سلامتیران، دکتر اسماعیل اکبری،‌ رییس مرکز تحقیقات سرطان دانشگاه علوم‌پزشکی شهید بهشتی گفت: «نمک مهم‌ترین عامل برای ابتلا به انواع سرطان است. به این دلیل که نمک در بدن انسان 2 نوع تاثیر می‌گذارد. یکی تاثیر کوتاه‌مدت است که در زمان مصرف نمک تاثیر سویی دارد و دوم در درازمدت روی ژن‌های فرد تاثیر می‌گذارد و آنها را تغییر می‌دهد و زمینه ابتلا به سرطان را در فرد افزایش می‌دهد.»

وی با بیان اینکه سرانه مصرف نمک در کشور ما 3 برابر استاندارد جهانی است، تاکید کرد: «اگر نمک‌پاش‌ها را از سر سفره‌ها برداریم باز هم مصرف نمک بالاست و حداقل 2 برابر استانداردهای جهانی خواهد بود.»

دکتر اسماعیل اکبری با اشاره به اینکه هیچ رستورانی وجود ندارد که میزان نمک مصرفی آن استاندارد باشد، توصیه کرد: «حتی‌الامکان از مصرف غذاهای آماده مثل فست‌فودها خودداری کنید.»[سرطان، پشت فست فودهاست]

وی ادامه داد: «با توجه به آنکه ذایقه مردم به غذاهای شور و نمکین عادت کرده است، بنابراین تغییر ذایقه بسیار سخت است و صدا و سیما در این موضوع بسیار مقصر است.»

دکتر اسماعیل اکبری با اشاره به تبلیغ موادغذایی شور و نمکین توسط صداوسیما تصریح کرد: «بسیاری از این تبلیغات مردم را گمراه می‌کند و آنها تصور می‌کنند، نوع خاصی از پفک‌ها مضر نخواهند بود، در حالی که همه انواع موادغذایی و تنقلات شور سلامتی را تهدید می‌کند.»

دکتر اسماعیل اکبری در پایان توصیه کرد: «نمک‌پاش‌ها را از سر سفره خود بردارید و سعی کنید ذایقه کودکان خود را از کودکی با نخوردن نمک عادت دهید. علاوه بر آن حتی‌المقدور از مصرف فست‌فودها خودداری کنید و اگر تمایلی به خوردن آنها دارید، 3 تا 4 ماه یک بار فست‌فود بخورید.»</TEXT>
</DOC>