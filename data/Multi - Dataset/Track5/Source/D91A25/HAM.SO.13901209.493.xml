<?xml version="1.0" encoding="utf-8" ?>
<DOC>
<DOCNO>493</DOCNO>
<DATE-TIME>1390/12/09</DATE-TIME>
<CATEGORY>اجتماعی</CATEGORY>
<TITLE>اختصاص بیش از 100میلیارد تومان اعتبار برای نجات دریاچه ارومیه</TITLE>
<SUMMARY></SUMMARY>
<NARRATIVE></NARRATIVE>
<TEXT>
محیط زیست > زیست‌بوم  - همشهری آنلاین: رییس سازمان حفاظت محیط زیست گفت: امسال اعتباری بالغ بر 25 میلیارد تومان برای اجرای طرح انتقال حوضه به حوضه آب با هدف نجات دریاچه ارومیه اختصاص یافته بود که با دستور رییس جمهوری این اعتبار به بیش از 100 میلیارد تومان افزایش می‌یابد

محمد جواد محمدی‌زاده در گفت‌وگو با ایرنا افزود: در حال حاضر انجام مطالعات تحقیقاتی برای بیش از 30 تالاب کشوردر دستور کار سازمان محیط زیست است که براین اساس مطالعه روی تالاب‌های زریوار، شادگان، هورالعظیم، هامون و دریاچه ارومیه انجام شده است.

وی اظهارداشت: براساس نتایج این تحقیقات یکی از راهکارهای نجات دریاچه ارومیه، انتقال آب حوضه به حوضه است که هم اکنون با دستور رییس جمهوری مبنی بر افزایش اعتبار تخصیص یافته، این راهکار عملیاتی می‌شود.

رییس سازمان حفاظت محیط زیست ادامه داد: همچنین وزارت جهاد کشاورزی از محل تسهیلاتی که شبکه بانکی برای اصلاح روش‌های آبیاری می‌دهد، مبلغ 264 میلیارد تومان برای اصلاح روش‌های آبیاری در حوزه آبخیز دریاچه ارومیه تخصیص داده است.

وی خاطرنشان کرد: در سند چشم اندازتاکید شده است که مدیریت تالاب‌ها باید علمی و قابل قبول باشد. از این رو کارگروهی با مسوولیت معاون اول رییس جمهوری ، وزرات جهاد کشاورزی ، وزارت نیرو ، وزارت کشور و وزارت راه و شهرسازی ، معاونت برنامه ریزی ریاست جمهوری و سازمان حفاظت محیط یست به منظور رسیدگی به وضعیت تالاب‌ها و مدیریت علمی آنها تشکیل شده است.

به گفته وی تشکیل این کارگروه به تصویب هیات دولت رسیده است و در حال حاضر جلسات آن نیز به طور منظم تشکیل می‌شود.</TEXT>
</DOC>