<?xml version="1.0" encoding="utf-8" ?>
<DOC>
<DOCNO>485</DOCNO>
<DATE-TIME>1390/01/31</DATE-TIME>
<CATEGORY>اجتماعی</CATEGORY>
<TITLE>رئيس سازمان حفاظت محيط زيست خبر داد:
3 راهكار دولت براي حل مشكل درياچه اروميه</TITLE>
<SUMMARY>جام جم آنلاين: محمدي زاده گفت:دولت طرح‌هايي را براي جلوگيري از سونامي نمك در درياچه اروميه تصويب كرده كه با اجراي آن معضل درياچه مرتفع مي‌شود. </SUMMARY>
<NARRATIVE></NARRATIVE>
<TEXT>
رئيس سازمان حفاظت محيط زيست در گفتگو با پايگاه اطلاع رساني دولت تصريح كرد:يكي از طرح‌هاي دولت در اين خصوص كه هم اكنون در حال اجراست، جابجايي حوزه به حوزه آب درياچه اروميه مي‌باشد كه با اين كار طي 5سال 700 ميليون متر مكعب آب به حوزه آبريز درياچه اروميه اضافه مي‌شود.

وي اصلاح روش‌هاي آبياري و جايگزيني روش‌هاي نوين آبياري را از ديگر طرح‌هاي دولت عنوان كرد و افزود: اين طرح كه مدت 3 سال به طول مي‌انجامد موجب صرفه جويي در منابع آبي شده واز محل آن يك ميليارد متر مكعب آب به ورودي درياچه اروميه اضافه خواهد شد.

وي راه حل سوم را كه يك روش كوتاه مدت هم هست روش بارور كردن ابرها عنوان كرد كه از امسال اجرا شده و در آينده هم ادامه پيدا مي‌كند.

محمدي زاده در خصوص برنامه‌هاي كوتاه مدت براي رفع سونامي درياچه نمك اروميه گفت:براي رفع مشكل اين درياچه مي‌بايستي بيش از 3 ميليارد متر مكعب آب تامين شود كه تامين اين ميزان در كوتاه مدت امكانپذير نيست و اجراي هر روشي در كوتاه مدت كه حق آب را تامين نكند مشكل ساز است.</TEXT>
</DOC>