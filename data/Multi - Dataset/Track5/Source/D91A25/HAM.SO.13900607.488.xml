<?xml version="1.0" encoding="utf-8" ?>
<DOC>
<DOCNO>488</DOCNO>
<DATE-TIME>1390/06/07</DATE-TIME>
<CATEGORY>اجتماعی</CATEGORY>
<TITLE>دلیل خشک شدن دریاچه ارومیه از نگاه وزارت نیرو</TITLE>
<SUMMARY></SUMMARY>
<NARRATIVE></NARRATIVE>
<TEXT>
محیط زیست > فجایع  - گروه محیط‌زیست:
در حالی که رئیس سازمان حفاظت محیط‌زیست اوایل شهریورماه جاری در گفت‌وگویی اعلام کرده بود

 « ما فکر می‌کنیم که از سال آینده روند بازگشت دریاچه ارومیه به وضعیت قبلی شروع شود و اگر برنامه‌ها خوب پیش برود و تکالیف وزارت نیرو به‌خوبی اجرا شود فکر می‌کنیم تا 5سال آینده به نتیجه خواهد رسید و مشکل دریاچه ارومیه حل شود»، معاون وزیر نیرو در امور آب و آبفا روز گذشته در جمع خبرنگاران، دلیل اصلی خشک شدن دریاچه ارومیه را تغییرات اقلیمی و خشکسالی در چند سال اخیر عنوان کرد و گفت: کاهش 50 درصدی روان‌ آب‌ها اثر منفی بر این دریاچه گذاشته است که بر این اساس، سازمان حفاظت محیط‌زیست باید چاره اندیشی کند. محمدرضا عطارزاده افزود: تا قبل از بارش‌های اخیر میزان بارش‌ها در کشور تا 24درصد کاهش و میزان روان‌آب‌ها با 56درصد کاهش مواجه بود که وضعیت با توجه به بارش‌های روزهای اخیر 3 تا 4 میلی‌متر بهبود پیدا کرده و میزان کاهش بارش‌ها در مقایسه با سال گذشته به 20درصد تقلیل یافته است.این در حالی است که کارشناسان، سدسازی وزارت نیرو روی رودخانه‌های حوزه آبریز دریاچه ارومیه و رعایت‌نکردن حقابه این دریاچه را علت اصلی کاهش حجم آب دریاچه می‌دانند.</TEXT>
</DOC>