خانی اظهار داشت: هم اکنون نرخ بیکاری فارغ التحصیلان دانشگاهی نسبت به سایر گروه ها تقریبا 2 برابر و بیش از آن است که یکی از دلایل آن بسنده کردن به مدرک دانشگاهی است که باید گفت برای ورود به بازار کار جواب نمی دهد.
لازمه ایجاد 5 میلیون شغل رشد 12 درصدی است
این کارشناس اقتصادی با بیان اینکه این میزان شغل نیاز به حداقل رشد 10 تا 12 درصدی را دارد، اظهار داشت: با توجه به اینکه عوامل زیادی در رشد اقتصادی تاثیر گذار هستند دست‌یابی به این میزان رشد امکان پذیر نیست.
پنج میلیون شغل با سرمایه‌‌گذاری در بازار سکه و ارز محقق نمی‌شود
وی معتقد است: برای تحقق این میزان اشتغال باید شرایطی فراهم شود که نقدینگی به سمت بخش‌های مولد سوق پیدا کند اما نقدینگی سرگردان که در گذشته در بخش زمین و ساختمان بود اکنون به بازار سکه و ارز رسیده است و حتی منابع بانکی در ساخت و ساز، خرید کالا و دلالی صرف شده و مورد توجه قرار می‌گیرد و لذا نمی‌توان انتظار ایجاد 5 میلیون شغل را داشت.
عضو شورای عالی اشتغال در گفت‌وگو با فارس خبر داد: جزئیات برنامه اشتغال سال 91/ سهم 31 استان از 2.2 میلیون شغل مشخص شد
خبرگزاری فارس: نماینده کارفرمایان در شورای عالی اشتغال با بیان اینکه ‌سهم هر استان از ایجاد 2.2 میلیون شغل تعیین شد، گفت: مقرر شد، 200 هزار میلیارد ریال اعتبار نیز در نظر گرفته شود که سهم بانک‌ها 45 هزار میلیارد ریال است.
وی افزود: تولیدات داخلی در مقایسه با تولیدات مشابه خارجی شاید دارای یک سری نواقصی باشد اما اگر قرار باشد ما از خودمان حمایت نکنیم نباید انتظار داشت دیگران از ما حمایت کنند.
خبرگزاری فارس: رئیس کمیسیون اقتصادی مجلس شورای اسلامی با بیان اینکه در حال حاضر ظرفیت اشتغال 10 میلیون نفر در صنعت فرش دستبافت کشور وجود دارد، تاکید کرد: صنایع‌دستی این ظرفیت را دارد که فقر و بیکاری را از جامعه ما ریشه‌کن کند.
طی سال‌های نه چندان دور آینده، بازار کار با هجوم نیروی کار جوان، تحصیل‌کرده و با درصد بالایی از زنان، مواجه خواهد شد.
راهکارهای نمایندگان برای کاهش بیکاری:
هر چند مقام معظم رهبری همواره بر لزوم توجه به مشکلات جوانان و به ویژه مسأله اشتغال و ازدواج آنها، بارها به مسئولین تأکید کرده‌اند، اما متأسفانه، کمتر روزی پیش می‌آید که یکی از نمایندگان از افزایش بیکاری در حوزه‌های انتخابیه‌اش گلایه نکند.
حسینی با تأکید بر اینکه دولت برای اینکه بتواند نرخ بیکاری را کاهش دهد، باید به رشد زیرساخت‌های عمرانی کشور، بیش از پیش توجه کند، گفت: یکی از مواردی که باید به آن توجه شود، فعال کردن شهرک‌های صنعتی، کارخانه‌ها و کارگاه‌های تولیدی است که همه در سال‌های اخیر تعطیل شده‌اند. با توجه به بودجه‌ای که دولت اختصاص داده و با جذب اعتبارات لازم، باید به بخش صنعت زابل کمک کرد تا خود را بازسازی کند.
وزیر تعاون، ‌کار و رفاه اجتماعی با بیان اینکه امر اشتغالزایی در کشور تا حد زیادی به تسهیلات بانکی وابسته است، افزود:‌ بانک‌ها به دلایل مختلف متناسب با برنامه‌ریزی ما فعالیت نکردند؛ در سال گذشته 45هزار میلیارد تومان برای فعالیت‌های اشتغالزایی پیش‌بینی شده بود که 50 درصد آن محقق شد.
عزیزی:
صحبت های زیبا گره گشای مشکل اشتغال نیست
رئیس کمیسیون اجتماعی مجلس با اشاره به اینکه صحبت های زیبا نمی تواند گره گشای مشکل اشتغال مردم باشد گفت: دولت در سال ۹۰ قول ایجاد ۲ میلیون و ۵۰۰ فرصت شغلی را داد و در سال ۸۹ نیز مدعی شد که یک میلیون و ۶۰۰ هزار فرصت شغلی ایجاد می کند بنابراین امروز باید نزدیک به ۴ میلیون فرصت شغلی ایجاد شده باشد اما این وعده ها محقق نشده 
است.
عزیزی با انتقاد از سود و جریمه ای که بانک ها از سرمایه گذاران دریافت می کنند گفت: سود و جریمه ای که بانک ها از سرمایه گذاران می گیرند کمر آنها را شکسته است و در هیچ کشوری ۲۱ درصد سود و ۵ درصد جریمه از سرمایه گذار گرفته نمی شود.
عزیزی با تأکید بر اینکه هیچ هماهنگی میان وزارت کار، تعاون و رفاه اجتماعی با وزارت جهاد کشاورزی و وزارت صنعت، معدن و تجارت و بانک ها وجود ندارد افزود: هر یک از وزارتخانه های درگیر در مسأله تولید آهنگ خود را می زنند و وزارت جهاد کشاورزی در زمان تولید محصول بدون هماهنگی با وزارت صنعت و معدن واردات انجام می دهد که این واردات منجر به بیکاری می شود.