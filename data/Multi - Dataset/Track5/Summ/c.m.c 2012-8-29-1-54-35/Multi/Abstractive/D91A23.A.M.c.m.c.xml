در پی وقوع زلزله 8،9 ریشتری در ژاپن که پنجمین زلزله قدرتمند تاریخ محسوب میشود به طوری که باعث وقوع سونامی همراه با امواج سهمگینی با ارتفاع بیش از هفت متر در اقیانوس آرام شده است به گونه‌اي كه اندونزي، هاوايي و چين نيز از اين رويداد طبيعي آسيب ديده‌اند، در پی این روی داد که باعث انفجار در نیروگاه هسته ای "فوکوشیما" ژاپن شد.
طبق آمارهای رسمی زلزله و سونامی ژاپن تا کنون 11 هزار و 578 قربانی داشته و 16 هزار و 451 تن نیز بر اثر این حوادث ناپدید شده اند.
زمین لرزه و سونامی باعث قطع برق در مجتمع هسته ای فوکوشیما دای ایچی در 270 کیلومتری شمال شرق توکیو شد و سامانه خنک کننده این نیروگاه از کار افتاد. سپس نیروی برق پشتیبان در یکی از واحدهای این نیروگاه به درستی وارد عمل  نشد، و طبق گفته ی مسئولین این دلیل انفجار در نیروگاه هسته ای "فوکوشیما" بوده.
در پی وقوع این حادثه ار مردم خواسته شده منطقه را تا شعاع 30 کیلومتری تخلیه کنند، همچنین مقامات مسئول برای خنک کردن راکتور به کشیدن آب دریا و هلیکوپترهای آب پاش متوسل شده اند.
مقامات توکیو به ساکنان این شهر هشدار داده اند که آب لوله کشی به کودکان زیر یک سال خود ندهند چون مواد رادیو اکتیو از نیروگاه فوکوشیما، به بیرون نشت کرده و وارد منابع آب شده است، همچنین آنها در مورد مصرف سبزیجات، گوشت، چای سبز، محصولات کشاورزی و ..... این منطقه و همچنین صادر کردن آنها به دیگر مناطق و کشورها هشدار دادند.
گفتنی است میزان تشعشعات رادیواکتیو در دریای ژاپن پس از انفجارهای نیروگاه فوکوشیما به میزان فوق العاده ای افزایش یافته است.
مسئولان تپکو با تایید ناتوانی خود در کنترل و پایین آوردن دمای میله های هسته ای راکتورهای نیروگاه فوکوشیما، اعتراف کرده اند باید همان ابتدای این فاجعه از کشورها و آژانس های بین المللی درخواست کمک می کردند.
بعد از گذشت مدتی در نهایت مهندسان توانستند با استفاده از ماده شیمیایی به نام سیلیکات سدیم یا شیشه مایع نشت آب رادیو اکتیو نیروگاه فوکوشیما مهر کنند این ماده باعث شد تمام شکافها بسته شود. اکنون نشت آب رادیواکتیو از نیروگاه به دریا متوقف شده است. قبل از این مهندسان از هر وسیله ای، از روزنامه گرفته تا سیمان، استفاده کردند تا نشت را مهار کنند، اما موفق نشدند. 
پس از این اتفاقات مسئولان نگران تبعات این حوادث هستند این تشعشعات میتواند باعث جهش‌های ژنتیکی بسیار عجیب و نادر شود، این تشعشعات می‌توانند مستقیما گونه‌های جانوری را از بین ببرند، یا جهش‌های ژنتیکی عجیب و نادری در فرزندان آنها ایجاد کنند یا حتی مواد رادیواکتیو را به زنجیره غذایی انتقال دهند. 
پیش بینی میشود تشعشعات ناشی از حادثه اتمی نیروگاه فوکوشیما می تواند در نهایت منجر به مرگ 1300 تن و ابتلای 2500 نفر به سرطان در سراسر جهان شود.
همچنین دولت وقت ژاپن به علت عدم توانایی در مهار این بحران استعفا داد و از مردم عذرخواهی کرد اما علت وقوع بحران اتمی را زلزله و سونامی اعلام کرده بود.