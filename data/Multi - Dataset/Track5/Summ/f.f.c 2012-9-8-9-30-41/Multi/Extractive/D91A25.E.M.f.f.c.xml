معاون وزیر نیرو در امور آب و آبفا از طرح بازگشایی رودخانه ها به دریاچه ارومیه برای جلوگیری از ادامه خشکی این دریاچه خبر داد و گفت: باروری ابرها، توقف آبگیری سدهای حوزه ارومیه و انتقال آب بین حوزه‌ای دیگر اقداماتی است که در دست مطالعه قرار دارد.
علیرضا دایمی افزود: شورای پژوهشی معاونت آب در موسسه تحقیقات آب نیز ایجاد خواهد شد که هدف از تشکیل آن انجام کارهای تحقیقاتی متمرکز است و این شورا می تواند ابزاری برای حل مشکلات عدیده بخش آب کشور شود.
کاهش روزافزون آب دریاچه ارومیه و افزایش شوری آب این دریاچه موجب نگرانی دوستداران و کارشناسان محیط‌زیست شده است.
کاهش نزولات جوی، کاهش روان‌آبهای سطحی و استفاده بی‌رویه از آبهای زیر‌زمینی از مهمترین علت‌هایی است که کارشناسان محیط‌زیست برای  کاهش میزان آب دریاچه ارومیه و افزایش شوری آب این دریاچه عنوان می‌کنند.
اما علاوه بر این مسائل، برخی کارشناسان ساخت پل شهید کلانتری بر روی این دریاچه و همچنین ساخت و سازهای صنعتی در اطراف این دریاچه را از عوامل آسیب دیدن دریاچه ارومیه می‌دانند: « چرخش آب دریاچه ارومیه به صورت پاد‌ساعتگرد است، اما پل شهید کلانتری مانع چرخش طبیعی آب است.
عدم صدور مجوز استحصال نمک از دریاچه ارومیه از دیگر مواردی است که برخی کارشناسان معتقدند در این شرایط به آسیب بیشتر به این دریاچه می‌انجامد. 
دبیر شورای پژوهشی اداره کل محیط‌زیست آذربایجان‌غربی تبدیل کشاورزی سنتی به مدرن در استان را از راهکارهای مقابله با خشکی دریاچه ارومیه دانست.وکاهش حجم آب ورودی به دریاچه، اقدام  برای  تبدیل زمین‌های دیم به آبی در سال‌های اخیر، ساخت سد و کشاورزی مصرفی را از  مهمترین عوامل اصلی خشکسالی دریاچه ارومیه عنوان کرد.
افزایش شوری و پایین آمدن عمق آب، پیوستن جزایر به خشکی، از بین رفتن ذخیره غذایی، کاهش زادآوری و تخریب زیستگاه‌های پرندگان در دریاچه ارومیه، موجب کاهش تعداد پرندگان شده است.
نماینده مردم ارومیه در مجلس شورای اسلامی از خطر انفجار بمب 8 تا 10 میلیارد تنی نمک در دریاچه ارومیه خبرداد.
وی اظهارکرد: با ادامه این روند و خشکی روز افزون دریاچه ارومیه خطر وقوع سونامی نمک افزایش می‌یابد. 
وزیر نیرو در پاسخ به گلایه برخی مسئولان جمهوری آذربایجان در خصوص انتقال آب ارس گفت: بر اساس تفاهم نامه امضا شده بین کشورهای همسایه که با رودخانه ارس هم مرز هستند، حقابه و سهم هر کشور مشخص شده است.
اسد‌الله افلاکی:مدیرعامل آب منطقه‌ای آذربایجان غربی با اشاره به تاثیر نامطلوب حفر 60هزار حلقه چاه در اطراف دریاچه ارومیه گفت:این یارانه‌ها باعث از بین رفتن ارزش اقتصادی آب نزد مردم شده درحالی‌که حذف یارانه در بخش آب باعث بالارفتن کیفیت محصولات کشاورزی می‌شود.
رئیس پژوهشکده علوم دریایی موسسه ملی اقیانوس شناسی گفت:به نظرمی رسد بهترین راهکار برای تامین منابع آبی دریاچه ارومیه مدیریت رودهایی است که به این دریاچه منتهی می شوند. 
به گفته كارشناسان محيط‌زيست در صورت خشك‌شدن اين درياچه هواي معتدل منطقه تبديل به هواي گرمسيري با بادهاي نمكي خواهد شد.
با بيان اين كه خشك شدن درياچه اروميه آوارگي 14 ميليون انسان را به همراه دارد، افزود: اگر هم‌اكنون اين مشكل را برطرف نكنيم، در آينده چه كسي توانايي جلوگيري از سونامي نمك را دارد.
عضو کمیسیون قضایی و حقوقی مجلس
گفت: کارشناسان پیش بینی کرده اند به دلیل غلظت بالای نمک در این دریاچه و باقیمانده نمک بر بستر خشک آن، به زودی طوفان‌های منطقه، باعث بروز پدیده موسوم به «سونامی نمک» خواهد شد.

