کاهش میزان آب دریاچه ارومیه وافزایش شوری آب باعث نگرانی شده است. از مهمترین علت های آن کاهش نزولات جوی، کاهش روان آب های سطحی و استفاده بی رویه از آب های زیرزمینی می باشد. این وضعیت حیات آرتمیا که تنها موجود زنده این دریاچه است را تهدید می کند و به دلیل فقر غذایی به خاطر این مشکل، جمعیت فلامینگو در این دریاچه با کاهش مواجه شده است. از طرفی ساخت پل شهید کلانتری بر روی این دریاچه نیز باعث آسیب دیدن به این دریاچه شده است. چرخش آب دریاچه پاد ساعتگرد است که ساخت این پل مانع چرخش طبیعی آب می شود.  
پس از خشک شدن این دریاچه ، نمک های زیادی باقی می ماند. با وزیدن بادهای فصلی ،تمام زمین های این استان و استان های مجاور و حتی کشورهای اطراف به شوره زار تبدیل می شوند و باعپ به وجود آمدن سونامی نمک می شود.  انتقال آب از حوزه های اطراف ، بارور کردن ابرها، افزایش راندمان آبیاری، بهبود الگوی کشت و رعایت حق آبه دریاچه برنامه هایی است که برای برطرف کردن این بحران در آینده انجام می شود. از دیگر برنامه ها ، تبدیل کشاورزی سنتی به مدرن است.
خشک شدن این دریاچه ، باعث نابودی کشاورزی و باغات می شود که برای حل این مشکل،طرح اصلاح الگوی کشت مطرح است.
از طرفی دیگر جاده میان گذری که در این دریاچه احداث شده باعث تقسیم دریاچه به دو قسمت و تبخیر سریع آن می شود.
همچنین 60 هزار حلقه چاه در حوزه آبخیز و اطراف دریاچه حفر شده است که به این دریاچه آسیب رسانده است.
انتقال آب از رودخانه ارس به دریاچه از دیگر راهکارهایی است که برای حل این معضل برنامه ریزی شده است.
طرح بارورسازی ابرها به روش ژنراتور زمینی نیز در صورت تأمین اعتبار در سال 91 اجرا می شود که  بعد از مدتی به صورت آزمایشی 6 دستگاه باروری ابر در بخش غربی دریاچه ارومیه نصب شد. 
