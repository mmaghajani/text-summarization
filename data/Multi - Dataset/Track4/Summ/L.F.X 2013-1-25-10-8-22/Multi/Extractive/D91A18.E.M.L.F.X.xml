عضو كميسيون اجتماعي مجلس گفت: عابران پياده يكي از عوامل مهم تصادفات هستند و همانطور كه براي رانندگان متخلف جرايمي در نظر گرفته مي‌شود بايد براي عابران متخلف هم جرايمي در نظر گرفت.
وی افزود: معتقدم افزايش نرخ جريمه‌هاي رانندگي در يك مدت طولاني تأثير خود را از دست خواهد داد بنابراين بايد قوانيني تصويب شود كه توسط آن امر كاهش تخلفات رانندگي در مدت طولاني هم به طور شايسته عملياتي شود.
عضو كميسيون اجتماعي مجلس خاطرنشان كرد: براي كاهش تخلفات رانندگي بايد قوانيني محكم و سختگيرانه‌اي وجود داشته باشد تا پليس با تكيه بر آن موفق به مهار و كاهش تخلفات رانندگي شود.
رئیس پلیس راهور تهران بزرگ گفت: 75 درصد از تصادفات شدید، به علت استفاده از تلفن همراه هنگام رانندگی و یا 5 دقیقه بعد از مکالمه روی می دهد.
 سرهنگ هادی هاشمی با اشاره این که، بانوان بیشتر از آقایان از تلفن همراه هنگام رانندگی استفاده می کنند، افزود: تحقیقات نشان می دهد، استفاده از تلفن همراه هنگام رانندگی، 50 درصد از دقت، سرعت عمل و هوشیاری راننده را کاهش می دهد.

رئیس پلیس راهور تهران بزرگ با بیان این که رانندگی بانوان در شرایط عادی، مناسبت تر از آقایان است
بانوان هنگام بروز حادثه و سانحه رانندگی، به علت استرس و ترس، تسلط لازم را برای کنترل وسیله نقلیه خود ندارند.



 اسماعیل احمدی مقدم  وسعت کشور را یکی از علل وقوع تصادفات در جاده های کشور دانست و گفت: در بحث ایمنی خودروها هم دچار مشکلات جدی هستیم تا جایی که می توان گفت کندترین بخش ما برای رفع این معضل همین بحث ایمنی خودروهاست.

به گفته احمدی مقدم یکی دیگر از مسایل زمینه ساز وقوع تصادفات در کشور، زمینی بودن بیشتر سفرها دربخش حمل و نقل است.

احمدی مقدم در ادامه سخنان خود، با بیان اینکه بر طبق آمار رسمی، در سال 84 با وجود بیش از 27 هزار نفر کشته در تصادفات جاده ای، رکود تلفات در ایران ثبت شد که اگر این روند ادامه می یافت امروز این آمار به 50 تا 60 هزار نفر می رسید بیان داشت: تا پایان برنامه سوم با رشد 11.3 درصدی در تصادفات روبرو شدیم، در برنامه چهارم توسعه با رسیدن آمار تلفات به عددی  کمتر از 23 هزار نفر، با کاهش 2 درصدی نسبت به سال 84 روبرو شدیم.

وی افزود: در برنامه پنجم توسعه باید این آمار به کمتر از 15 هزار نفر برسد.


احمدی مقدم در ادامه واقعی شدن قیمت سوخت  را عامل موثری در کاهش سوانح ترافیکی در کشور دانست و گفت: با اجرای هدفمندی یاذانه ها، تلفات رانندگی در جاده ها کاهش یافت تا جایی که در اسفندماه  کاهش 20 درصدی در این زمینه مشاهده شد و این روند کاهشی در نوروز هم ادامه داشت و پیش بینی می شود تا پایان فروردین ماه  نیز ادامه داشته باشد.


وی معتقد است این کاهش تلفات به دلیل تغییر الگوی حمل و نقل  رخ داده است.



احمدی مقدم تصریح کرد: اگر روزانه 10 میلیون لیتر در مصرف بنزین در کشور صرفه جویی شود سالانه دو میلیارد دلار از این طریق به دست می آید که با این مبلغ می توان حدود 13 هزار دستگاه اتوبوس خریداری کرد و بخش حمل و نقل عمومی را توسعه داد.

وی
اظهار داشت: فرهنگ موتورسواری در کشور ما یک مصیت بزرگ است بیشترین علت مرگ موتورسواران هم در تصادفات به علت ضربه وارده بر ناحیه سر است که اگر ما  بتوانیم آنها را مجبور به استفاده از کلاه ایمنی کنیم تا 50 درصد تلفات این سوانح کاهش خواهد یافت.
فرمانده نیروی انتظامی جمهوری اسلامی ایران توسعه فرهنگ ترافیک در جامعه، اهتمام به حمل و نقل ریلی، ایمن سازی راهها و نصب تجهیزات مراقبتی و هوشمند در خودروها را از مواردی برشمرد که در کاهش بروز تصادفات در کشور می تواند نقش موثری ایفا کند.

نماینده مردم در مجلس بیان کرد: اکنون نیز مانند قبل نرخ جریمه‌ها افزایش پیدا کرده اما باید به این مساله توجه داشت یکی از دلایل افزایش تصادفات به فرهنگ رانندگی در میان مردم، استاندارد نبودن خودروها و جاده‌های خطرناک بازمی‌گردد
نایب رئیس کمیسیون عمران مجلس، افزود: علاوه بر افزایش جرائم رانندگی باید به سمت بالا بردن استاندارد خودروهای داخلی کار شود و همچنین باید در دادن گواهینامه به افراد سخت‌گیری‌های بیشتری شود تاهر کسی به راحتی نتواند گواهینامه بگیرد.
نایب رئیس فراکسیون شهری و مدیریت‌روستایی تاکید کرد: مواردی چون نقض گواهینامه و عدم استفاده از ماشین برای افراد متخلف از جمله جرائمی است که می‌تواند بازدارندگی لازم را داشته باشد.


سقف و کف جرایم رانندگی در قانون به ترتیب ۲۰۰ هزار و ۳ هزار تومان پیش‌بینی شده است و این رقم هر سه سال بر اساس نرخ تورمی که در هر سال وجود دارد افزایش می‌یابد یعنی نرخ تورم در مجموع سه سال به میزان سقف جریمه‌ها افزوده خواهد شد.

 ۲۷ درصد از تصادفات جاده ای در روز سه شنبه
2/1/90 به علت بی توجهی رانندگان به مسیر جلو و ۱۷ درصد به علت انحراف به چپ خودروها بوده است.
17 درصد تصادفات جاده ای به علت تخطی از سرعت مجاز و مطمئنه ، ۱۲ درصد به علت خستگی و خواب آلودگی و ۱۱ درصد نیز به علت رعایت نکردن حق تقدم عبور رخ داده است.
علت ۱۶ درصد از تصادفات جاده ای نیز سایر عوامل رانندگی گزارش شده است.
 همچنین در این مدت ۳ درصد از تصادفات جاده ای برخورد وسایل نقلیه با عابران پیاده گزارش شده است.


وضعيت ايمني راه كشورمان در وضعيت مطلوبي قرار ندارد
طبق آمار برآورد شده از 100 هزار نفر جمعيت در كشور ايران 31 نفر در سوانح رانندگي جان خود را از دست مي‌دهند. اين مسئول با بيان اينكه در پايان سال 1388 و 1389 ميزان كشته‌هاي رانندگي در كشور 11.9 درصد بوده‌اند گفت: براساس ميزان افزايش وسايل نقليه در ناوگان حمل و نقل عمومي و جاده‌اي زيرساخت‌ها توسعه نيافته است. * 23249 نفر در تصافات رانندگي جان خود را از دست دادند وي با اشاره به اينكه 23 هزار و 249 نفر در سال گذشته در جاده‌هاي درون و برون‎شهري جان خود را از دست داده‌‌اند، اظهار داشت: اين در حالي است كه 61 درصد قرباني‌ها در جاده‌ها بوده‌اند و 75 درصد تصادفات كشور مربوط به حوزه درون‏شهري و 25 درصد در جاده‌ها اتفاق افتاده است اما ميزان تلفات جاده‌اي بيشتر بوده است. واحدي بيشترين عامل تصادفات را خواب آلودگي رانندگان و سرعت‌ غيرمجاز دانست و ابراز داشت: بايد در اين حوزه برنامه‌ريزي اصولي و خاصي را مدنظر قرار داد.
23 هزار كشته و 300 هزار مجروح كه يك سوم آنها نيز معلول مي‌شوند در سال به طور معمول هفت درصد از رشد توليد ناخالص ملي را نشانه رفته‌اند، ابراز داشت: 6.66 درصد رشد توليد ناخالص ملي كشور است كه همه اين ميزان مذكور در تصادفات رانندگي هدر مي‌رود. * يك‎سوم تخت بيمارستان كشور مجروحان تصادفات هستند 
مدیرکل راهداری وایمنی راه های سازمان راهداری وحمل ونقل با تاكيد بر اينكه 60 درصد افرادي كه در تصادفات رانندگي از بين مي‌روند بين سنين 20 تا 40سالگي هستند، خاطرنشان كرد: اين قشر مولد كار در كشورمان هستند.


استاندار اردبیل گفت:‌ 60 درصد تصادفات منجر به فوت و جرح استان اردبیل با رفع نقاط حادثه‌خیز به ویژه اصلاح تقاطع جاده‌های روستایی اتصالی به جاده‌های اصلی برطرف می‌شود
این مسئول بیان داشت: با اعمال قوانین و کمترین هزینه می‌توان با حذف و اصلاح برخی تقاطع‌ها و همچنین سخت‌گیری در حفظ مقررات به نفع منابع عمومی و مصالح جامعه کار کرد و از برخی مصلحت‌اندیشی‌ها دور بود.


 تخمین زده می‌شود که با از بین رفتن تخلفات رانندگی، میزان صدمات و خسارات تصادفات تا حدود 40درصد کاهش داشته باشد. 

درک خطر بازداشت شدن، شدید‌بودن مجازات‌ها و سریع و فوری بودن تنبیه‌ها می‌تواند تأثیرات بیشتری در منع رفتارهای نادرست در رانندگان داشته باشد.

تجربه نشان داده است که ترس از بازداشت شدن، بیشترین تأثیر را در رفتار رانندگان و استفاده‌کنندگان از جاده دارد. 
شدت مجازات‌ها و فوریت در تنبیه‌ها از عناصر مهم ایجاد ممنوعیت‌ها هستند
عمده فعالیت‌ها و برنامه‌های اجرایی در جهت افزایش سطح ممنوعیت‌های عمومی طراحی شده که می‌تواند بیشترین و اساسی‌ترین تأثیر را در تغییر رفتار رانندگان داشته باشد. تشخیص و درک بین واقعی و عینی بودن خطر و ذهنی و غیرعینی بودن آن مسئله مهمی است. درک خطر و هراس از دستگیر شدن به درک رانندگان از احتمال دستگیر شدن به‌علت ارتکاب جرائم ترافیکی منجر می‌شود
حضور استراتژیک نیروهای پلیس در طول زمان مشخصی از روز و در مکان‌های ویژه در عرض شبکه ترافیک، می‌تواند باعث افزایش تأثیر ممنوعیت‌ها شود. متمرکز شدن روی موقعیت‌های خطرناک و رفتارهای نادرست به نیروهای پلیس در کاهش تصادفات کمک می‌کند.استفاده از وسایل اخطار‌دهنده اتوماتیک یکی دیگر از وسایل افزایش تأثیر عملیات اجرایی است.


این وسایل اثری اساسی در بالا بردن ممنوعیت‌های اجرایی به‌وسیله افزایش خطر ممنوعیت‌های واقعی و درک‌شده دارند. در موقع شکل دادن به اساس استراتژی اجرایی که شدید، مؤثر و خوب نشر یافته باشد، استفاده از این وسایل اتوماتیک نقش باارزش و مؤثری را در کاهش رفتارهای غیرقانونی در رانندگی و همین طور کاهش تعداد تصادفات جاده‌ای بازی می‌کنند
تحقیقات نشان داده است که دریافت یک برگه جریمه و اخطار، چندین هفته بعد از ارتکاب جرم، باز هم می‌تواند اثر قابل توجهی را در تعدیل رفتار راننده و کاهش آمار تصادفات داشته باشد. استفاده از تابلوهای نمایش اطلاعات نیز وسیله‌ای برای اعلام خطر کردن به رانندگان است.

مشاهده و درک افزایش تبلیغات در فعالیت‌های اجرایی به‌وسیله رانندگان مهم است؛ گرچه تغییر در رفتارهای رانندگی معمولا برای مدت کوتاهی صورت می‌گیرد. استفاده از تبلیغات در مقایسه با سایر وسایل در افزایش آگاهی مردم و تأمین ایمنی جاده نقش مؤثری دارد اما اثر آن برای مدت طولانی نیست.

هنگامی‌که کسی به خاطر تخلف از قوانین رانندگی بازداشت می‌شود، تعدادی از قوانین پیش‌روی پلیس است. برای خطاهای کوچک استفاده از برگه‌های جریمه می‌تواند وسیله مؤثری در تعدیل رفتار راننده باشد؛ به‌خصوص در موقعیت‌هایی که مشخص می‌شود، وی در انجام این خلاف عمدی نداشته است. استفاده از برگه‌های جریمه می‌تواند همچنین در کاهش حجم کار و ایجاد نظریات مثبت در مردم نسبت به قوانین اجرایی راهنمایی و رانندگی مؤثر باشد.


استفاده از مجازات‌های متنوع با توجه به میزان درآمد متخلفین و همچنین نوع جرمی که مرتکب شده‌اند، می‌تواند راه حلی برای عادلانه مجازات شدن همه متخلفین باشد.

تعلیق گواهینامه رانندگی نیز به‌عنوان مجازاتی مؤثر شناخته شده است. این مجازات با محروم‌کردن رانندگان از راندن وسیله‌نقلیه‌شان، تغییراتی را در روش زندگی آنها ایجاد می‌کند.

معرفی سیستم نمره‌دهی نیز به‌عنوان وسیله‌ای مؤثر در تعدیل رفتار رانندگان شناخته شد. سود استفاده از این سیستم این است که تعداد زیاد خلاف‌های کوچک رانندگی در طول مدتی کوتاه، منجر به مجازات‌های شدید می‌شود.


رییس پلیس راه ناجای کشور گفت: سرعت، خستگی و سبقت غیرمجاز سه علت عمده حوادث نوروز امسال بود. 


رئیس مرکز تحقیقات پزشکی قانونی با ارائه آمار 10 ساله مرگ و میر در اثر تصادفات جاده‌ای کشور اعلام کرد: در هر ساعت2.7 ایرانی بر اثر تصادفات جاده‌ای جان می‌دهند.

جابر قره داغی در نشست خبری با بیان این که براساس آخرین آمار مرگ و میر بر اثر تصادفات جاده‌ای از سال 79 تا 88، 235 هزار و 50 نفر جان خود را از دست داده‌اند، گفت: این در حالی است که در 10 سال گذشته تنها 986 نفر بر اثر سوانح هوایی جان خود را از دست داده‌اند. حال یک مقایسه بکنید که چقدر مسئولان و رسانه‌ها بر روی مرگ حوادث هوایی توجه بیشتری دارند در حالی که مرگ و میر بر اثر تصادفات جاده‌ای چندین برابر بیشتر است.
وی اظهار داشت: بر اساس این آمار 10 ساله می‌توان گفت که به ازای هر 100 هزار نفر جمعیت 28/38 درصد تلفات داشته‌ایم 
تصادفات جاده‌ای علت عمده مرگ‌و‌میر در بسیاری از کشورهاست. تخمین زده می‌شود که حدود 50تصادف جدی و یک تصادف کشنده در هر 80 ثانیه به‌طور متوسط در سطح دنیا رخ می‌دهد.

این تصادفات هزینه‌های اجتماعی و اقتصادی‌ای را برای کشورها به‌دنبال دارد که تخمین زده می‌شود میزان این خسارات برابر یک تا 2درصد، تولیدات ناخالص ملی باشد.
اشتباهات و خطاهای راننده معمولاً علت اصلی حدود 60 تا 70 درصد تصادفات جاده‌ای است؛ البته در بعضی از کشورها بر این عقیده هستند که این میزان بین 80 تا 90درصد است؛ 
در واقع حوادث جاده‌ای این باور را ایجاد کرده است که تصادفات اتفاق می‌افتند و برای جلوگیری از آن هیچ کاری نمی‌توان کرد 
اما حقیقت چیز دیگری است؛ به‌عنوان مثال پس از آنکه متخصصان اطفال و جراحان مشاهده کردند که بخش اعظم کشته‌شدگان و مجروحان تصادفات کودکانی هستند که در جریان تصادفات از داخل اتومبیل به بیرون پرتاب می‌شوند، صندلی کودکان درون خودرو طراحی شد،
 یا پس از آنکه مشخص شد که بخش عمده‌ای از تصادفات با مصرف مشروبات الکلی ارتباط دارد تمهیداتی از سوی کارشناسان بهداشت عمومی برای جلوگیری از رانندگی رانندگان مست ارائه شد. جالب اینجاست که با وادار کردن مردم به استفاده از کمربند ایمنی توانسته‌اند به شکل قابل‌توجهی از میزان تلفات ناشی از تصادفات بکاهند.

از زمانی که استفاده از کمربند ایمنی در ردیف جلوی اتومبیل اجباری شده است، یعنی از سال 1983 هر سال 50 هزار نفر در دنیا از مرگ نجات یافته‌اند. 
 در بیش از 100عامل شناخته شده مرگ یا معلولیت در مقام نهم قرار دارد و پیش‌بینی کردند تا سال 2020 این عامل به مقام ششم در مرگ‌و‌میر و مقام سوم در معلولیت مادام‌العمر و مقام دوم در سال‌های از دست رفته عمر تبدیل شود.

تصادفات رانندگی از 2جنبه مورد توجه دولتمردان قرار می‌گیرد: 
1) تصادفات رانندگی کمبود منابع در کشورها را تهدید می‌کند. 
2) پیامد‌های امنیتی مانند بی‌سرپرست شدن خانواده‌ها و متزلزل شدن نهاد خانواده‌ها را در پی دارد.

بین سال‌های 2000 تا 2020 درحدود 65درصد افزایش یابد و در کشور‌هایی با در آمدکم و متوسط، میزان تلفات حتی تا 80درصد بالا رود
96درصد از کل بچه‌هایی که در کل کشورها بر اثر حوادث ترافیکی فوت می‌کنند، در کشورهایی با درآمدکم یا متوسط واقع می‌شود.

در دوم مارس سال2010 میلادی مجمع عمومی سازمان ملل متحد، دهه2020 -2011 را دهه اقدام برای ارتقای ایمنی راه اعلام کرد این کار به منظور دستیابی به 2هدف انجام پذیرفت؛ ابتدا تثبیت و سپس کاهش میزان تلفات پیش‌بینی‌شده ناشی از تصادفات جاده‌ای. سازمان ابعاد این طرح را در سطوح ملی، منطقه‌ای و جهانی اعلام کرد.

سازمان ملل متحد از سازمان بهداشت جهانی و کمیسیون‌های منطقه‌ای سازمان ملل متحد می‌خواهد تا با همکاری سایر همکاران سازمان ملل در برنامه مشارکت برای ارتقای ایمنی راه، طرحی برای اقدام در این دهه به‌عنوان یک سند راهنما جهت حمایت از تحقق اهداف آن تهیه کند.

در نظر گرفتن فعالیت‌هایی برای توجه به نیازهای تمامی کاربران راه در برنامه اقدام دهه، به‌خصوص نیازهای عابران پیاده، دوچرخه‌سواران و سایر کاربران آسیب‌پذیر راه در کشورهای با درآمد کم و متوسط، از طریق حمایت از اتخاذ سیاست‌ها و قوانین مناسب، اختصاص زیرساخت مطلوب و توسعه روش‌های حمل‌ونقل پایدار در این راستا، دعوت از نهاد‌های مالی بین‌المللی و بانک‌های توسعه منطقه‌ای برای کمک به کشورهای در حال توسعه به منظور ساخت سیستم‌های پایدار حمل‌ونقل عمومی با هدف کاهش تعداد تصادفات جاده‌ای
ایران با ثبت آمار 27هزار کشته در سال، در مقایسه با جمعیت 70میلیون نفری خود، به لحاظ سرانه قربانیان حوادث رانندگی، رتبه اول را در دنیا به‌خود اختصاص داده است.


انبوه وسایل نقلیه و رفتار بی‌ملاحظه رانندگان 2علت اصلی میزان بالای تصادفات در کشورمحسوب می‌شوند.

ایران به لحاظ ریسک تصادفات جاده‌ای در مقام نخست جهان است و از نظر نرخ تصادفات، پس از کلمبیا، ونزوئلا و بنگلادش مقام چهارم را در اختیار دارد. در ایران به ازای هر 10هزار وسیله نقلیه 120 سانحه رانندگی اتفاق می‌افتد؛ درحالی‌که این رقم در فرانسه و ژاپن 12 تصادف است.


طبق ارقام اعلام شده از سوی سازمان بهداشت جهانی در سال 2008، در ایران تعداد23 هزار نفر به ‌علت تصادفات جاده‌ای جان خود را از دست داده‌اند. کارشناسان 3عامل تولید سالانه تعداد زیاد خودرو، پایین بودن ایمنی جاده‌های کشور و پایین بودن فرهنگ رانندگی را از علل تصادفات مرگبار می‌دانند.

 استان تهران با 925‌ کشته پس از استان خراسان رضوی بالاترین مقام کشته شدگان حوادث رانندگی کشور را در سال‌جاری دارد.


استان تهران با 925‌ کشته پس از استان خراسان رضوی بالاترین مقام کشته شدگان حوادث رانندگی کشور را در سال‌جاری دارد.


در شش ماهه اول امسال 679 کشته در تصادفات و سوانح شهر تهران داشته‌ایم که نسبت به سال گذشته 6‌درصد کاهش را نشان می‌دهد اما باید تلاش بیشتری صورت گیرد تا میزان مصدومین و کشته شدگان کاهش یابد. 

در شش‌‌ماهه نخست سال در مجموع 11‌هزار و 201 نفر بر اثر تصادفات رانندگی در کشور کشته و 163‌هزار نفر مصدوم شده‌اند. به عبارتی روزانه 60 نفر و هر ساعت2.5 نفر بر اثر تصادفات جان خود را از دست می‌دهند.


پزشکی قانونی جزئیات آمار جدید را اینگونه اعلام کرده است: در 8 ماه امسال، 14 هزار و 977 نفر در حوادث رانندگی جان باختند که در مقایسه با مدت مشابه سال گذشته (17 هزار و 219 نفر) 13 درصد کاهش را نشان می‌دهد. این 14 هزار و 977 نفر تنها کشته‌شدگان حوادث رانندگی هستند که در صحنه تصادف جان سپرده‌اند و کشته‌شدگان بعد از حادثه در آن لحاظ نشده است.

همچنین در 8 ماه نخست امسال، آمار 216 هزار و 278 مصدوم حوادث رانندگی در پزشکی قانونی ثبت شده است که از این تعداد 157 هزار و 437 نفر مرد و 58 هزار و 841 نفر زن هستند.
مصدومان حوادث رانندگی امسال نیز در مقایسه با مدت زمان مشابه سال قبل، 5.2 درصد کاهش یافته است. تعداد مصدومان حوادث رانندگی 8 ماه نخست سال گذشته، 228 هزار و 233 نفر بود.


از کشته‌شدگان حوادث رانندگی 8 ماه نخست امسال 11 هزار و 662 نفر مرد و 3 هزار و 315 نفر زن بودند.
بیشترین تلفات حوادث رانندگی با 9 هزار و 136 مورد در جاده‌های برون شهری و پس از آن با 4 هزار و 291 نفر در تصادفات درون‌شهری، هزار و 436 نفر در جاده‌های روستایی و محل مرگ 114 نفر نامعلوم گزارش شده است.
بالاترین آمار تلفات حوادث رانندگی با یکهزار و 275 کشته، در استان خراسان رضوی ثبت شده و تهران با هزار و 182 و فارس با ‌هزار و 170کشته، پس از استان خراسان رضوی قرار دارند. در بین کمترین‌ها نیز، استان ایلام با 113، کهگیلویه و بویراحمد با 114و خراسان جنوبی با 145 نفر، به‌ترتیب استان‌های دارای کمترین تلفات رانندگی بوده‌اند.

 استان هرمزگان با28.8درصد کاهش (294 کشته در 8 ماه نخست امسال در مقایسه با 413 نفر در مدت زمان مشابه سال گذشته)، استان خراسان جنوبی با 9/27 درصد کاهش (145کشته در 8 ماه نخست امسال در مقایسه با 201 نفر در مدت زمان مشابه سال گذشته) و پس از آن استان آذربایجان غربی با 24 درصد کاهش (453 کشته در 8 ماه نخست امسال در مقایسه با 596 نفر در مدت زمان مشابه سال گذشته) بیشترین کاهش را در تعداد تلفات حوادث رانندگی در 8 ماه نخست امسال داشته‌اند.


پزشکی قانونی به تازگی اعلام کرده است که در سال 1390، 20‌هزار و 68 نفر در تصادفات رانندگی کشته شده‌اند.

محمود خدادوست، رئیس مرکز تحقیقات پزشکی، افزود: این آمار در مقایسه با مدت زمان مشابه سال گذشته که 23‌هزار و 249 نفر در تصادفات رانندگی کشته شدند،13.7‌درصد کاهش را نشان می‌دهد.
 به اعتقاد کارشناسان آگاهی نداشتن از فرهنگ صحیح رانندگی، اشکالات فنی در جاده‌های کشور و پایین بودن استاندارد ایمنی خودروهای داخل از دلایل بالا بودن میزان تلفات رانندگی در کشور محسوب می‌شود.

کارشناسان معتقدند آموزش و فرهنگسازی‌ در زمینه رانندگی صحیح، عامل مهمی است که می‌تواند در کاهش خسارات در نسل‌های آتی مؤثر باشد. گرچه این کار زمانبر است و نباید در کوتاه مدت انتظار بهره‌برداری را داشت، اما باید از سنین کودکی و طی برنامه‌ای ادامه‌دار پیگیری شود.

ملزم کردن کارخانجات خودروسازی به رعایت آخرین استانداردهای جهانی در تولیدات خود و تجهیز خودروها به سیستم‌های ایمنی متداول در کشورهای پیشرفته از دیگر راهکارهای جلوگیری از روند صعودی تلفات جاده‌ای است.همچنین تشریک مساعی دستگاه‌های مرتبط با حوادث رانندگی مانند شرکت‌های بیمه در طرح‌های پیشگیری از خسارات تصادفات مثمر ثمر خواهد بود. این کار می‌تواند با پیش‌بینی سیستم‌های تشویقی و تنبیهی در بیمه کردن خودروها با توجه به میزان تخلفات و تعداد تصادفات آنان صورت گیرد.


 عدم استفاده از کلاه ایمنی، حرکات مخاطره آمیز، عدم رعایت فاصله طولی و عرضی و سبقت و سرعت غیرمجاز از مهمترین علل مرگ و میر راکبان و ترک‌نشینان موتورسیکلت‌ها در پایتخت است 
استفاده از کلاه ایمنی هم برای راکب و هم ترک‌نشین موتورسیکلت اجباری است

 عدم استفاده از کلاه ایمنی موتورسوران به غیر از برخورد پلیس با آنها 30 هزار تومان جریمه نیز در پی دارد.


راکبان موتورسیکلت‌ها باید بدانند که تمامی قوانینی که برای خودروها الزامی است برای آنها نیز اجباری است.

نبستن کمربند ایمنی توسط راننده و سرنشین ردیف جلو در تهران 30 هزار تومان جریمه به همراه دارد.

پراید، وانت‌پیکان و وانت نیسان بیشترین تصادفات را در سال90 به‌خود اختصاص دادند
از نظر تلفات حوادث رانندگی هم‌اکنون به اندازه میانگین جهانی هستیم (به ازای هر 10هزار وسیله نقلیه هشت نفر) و دیگر ایران جزو کشورهای نخست در این زمینه نیست.

درسال 91 دو هزار کیلومتر از راه‌های کشور به سیستم کاملا هوشمند مجهز خواهد شد.

 استان بوشهر که 0.8 درصد افزایش آمار 
 تلفات روبه‌رو است.
عبدالرزاق برزگر در گفتگو با  مهر با بیان اینکه در سال گذشته 23 هزار و 249 نفر در تصادفات جاده ای کشته شده اند، گفت: بیشترین آمار کشته ها مربوط به آذرماه (17 درصد) و کمترین مربوط به اسفند ماه (20 -) است.

وی افزود: 61 درصد کشته ها مربوط به جاده های برون شهری، 28 درصد جاده های درون شهری، 10 درصد جاده های روستایی و الباقی هم نامعلوم است.

معاون پزشکی و آزمایشگاهی سازمان پزشکی قانونی کشور بیشترین افزایش در مرگ های ناشی از تصادفات سال گذشته را نسبت به سال 88 مربوط به استان های کهگیلویه و بویراحمد و مرکزی و کمترین را در استانهای ایلام و خراسان شمالی عنوان کرد و افزود: بر اساس آمارها استان تهران با دو هزار و 273 نفر، فارس با یکهزار و 863 نفر، خراسان رضوی یکهزار و 849 نفر بیشترین و استانهای ایلام با 176 نفر و کهگیلویه و بویر احمد با 184 نفر کمترین تعداد کشته های حوادث رانندگی را داشتند. 

برزگر اظهار داشت: بررسی ها نشان می دهد 79 درصد کشته ها ناشی از تصادفات را مردان و 21 درصد را زنان تشکیل می دهند که در زمان وقوع تصادف 42 درصد از افراد کشته شده راننده، 23 درصد عابر پیاده و 33 درصد سرنشین بوده اند.

وی با بیان اینکه 49 درصد از قربانیان تصادفات بر اثر برخورد دو وسیله نقلیه جان خود را از دست داده اند گفت: 23 درصد کشته ها بر اثر برخورد وسیله با عابر پیاده و 20 درصد بر اثر واژگونی جان داده اند.

معاون سازمان پزشکی قانونی اظهار داشت: 35 درصد قربانیان با خودروی سواری، 26 درصد موتورسیکلت، 7 درصد وانت بار، 5.6 درصد موتورسیکلت و 3.8 درصد اتوبوس و مینی بوس تصادف کرده اند.

برزگر تصریح کرد: 53 درصد افراد در تصادفات سال گذشته به علت ضربه به سر، 27 درصد شکستگی های متعدد و 6 درصد بر اثر خونریزی جان خود را از دست داده اند.

همچنین محل فوت قربانیان 50 درصد در محل تصادف، 8 درصد حین انتقال به بیمارستان و 40 درصد در بیمارستان جان خود را از دست داده اند.


بررسي‌ها نشان مي دهند برخي از دلايل وقوع تصادفات رانندگي مهمتر هستند.ما در اينجا به 16 مورد از مهمترين آنها خواهيم پرداخت.

1ـ صحبت كردن با تلفن‌همراه، خوردن و آشاميدن در حين رانندگي
2ـ سرعت غيرمجاز
3 ـ نداشتن دقت و تمركز كافي در حين رانندگي
4 ـ رعايت نكردن فاصله مجاز با ماشين جلويي
5 ـ تغيير ناگهاني خط رانندگي
6‌ـ بارش باران
7 ـ عبور از چراغ قرمز
8‌ـ نداشتن تجربه كافي در رانندگي 
9‌ـ رانندگي بعد از مصرف دارو
10‌ـ سبقت غيرمجاز
11ـ بارش برف و يخ‌زدگي سطح جاده 
12‌ـ درگيري ميان رانندگان
13ـ خواب‌آلودگي رانندگان
14 ـ رانندگي در هواي مه‌آلود
15‌ـ‌ پيچ‌هاي پرخطر
16ـ عبور حيوانات


رانندگان جوان تنها 10 درصد ترکیب جمعیتی را تشکیل می‌دهند ولی در 27 درصد تصادفات منجر به فوت نقش داشته و در مجموع کل تصادفات، حدود 20 تا30 درصد تلفات به رانندگان جوان و مبتدی مربوط می‌شود.

کارشناسان میزان درجه‌بندی تصادفات رانندگان را با عواملی چون سن، جنسیت و بی‌تجربگی مورد ارزیابی قرار می‌دهند.

در سوانح و تصادفات موتور سیکلت نیز میزان تحصیلات و سن مصدومان و کشته شدگان با استفاده نکردن از کلاه ایمنی ارتباط نزدیک و معناداری داشته است.
 

