
 تظاهرات مردم تونس در اعلام همبستگی با ساکنان منطقه فقیرنشین تونس به‌ویژه شهر سیدی بوزید و به دعوت نهادهای مختلف مدنی برگزار شد. حاضران در این تظاهرات شعارهایی در محکومیت تمدید و موروثی کردن قدرت سر دادند و برخورد شدید پلیس را با معترضان محکوم کردند.

 آتش این اعتراضات پس از آن شعله ور شد که یک جوان 24 ساله در اعتراض به بیکاری در شهر سیدی بوزید اقدام به‌خودسوزی کرد.
به‌دنبال این مسئله و تظاهرات گسترده مردم، اعتراضات به شهرهای مجاور این شهر از جمله سوسا و مکناسی گسترش یافت. تظاهرات در تونس که 23سال است زین العابدین علی ریاست‌جمهوری آن را در همکاری نزدیک با غرب بر عهده دارد نادر است.

گسترش تظاهرات مردم و برخورد نیروهای امنیتی باعث شد که دومین معترض به بیکاری در این کشور با استفاده از جریان برق اقدام به‌خودکشی کند
پارلمان تونس با انتشار بیانیه‌ای اعلام کرده است که این شبکه تلویزیونی برای خدشه وارد‌کردن به وجهه‌ تونس تلاش می‌کند و قصد دارد ناآرامی را در این کشور گسترش دهد. شرکت‌کنندگان در تظاهرات شهرهای مختلف تونس خواستار سامان گرفتن وضعیت بیکاری در این کشور و آزادی بازداشت‌شدگان هستند اما تاکنون تنها با برخورد شدید نیروهای پلیس مواجه شده‌اند.

تونس دارای بالاترین نرخ بیکاری در میان کشورهای عرب است و دولت این کشور نتوانسته در طول سال‌های گذشته راهکار مناسبی را برای رفع این مشکل اجرا کند. نرخ بیکاری در این کشور به‌صورت کلی 14 درصد و در میان افراد 15تا 29 سال، 30 درصد است. کسانی که دارای مدرک دانشگاهی هستند بیشتر در این رابطه دچار مشکل هستند.

 دولت تونس همکاری نزدیکی با کشورهای غربی دارد اما مقام‌های این کشور بارها مورد انتقاد سازمان‌های حقوق بشری قرار گرفته‌اند.


نیروهای امنیتی تونس به سوی هزاران نفر که با تجمع در مقابل وزارت کشور خواستار کناره‌گیری رئیس‌جمهور این کشور شده بودند، شلیک کردند و با استفاده از مقدار زیادی گاز‌اشک‌آور تلاش داشتند معترضان را متفرق کنند. به‌دنبال این مسئله و ادامه خشونت‌ها در این کشور، زین العابدین بن علی با برکنار کردن دولت این کشور و انحلال پارلمان دستور برگزاری انتخابات زودهنگام پارلمانی را در 6‌ ماه آینده صادر کرد. 
زین‌العابدین بن علی که بیش از 23 سال است قدرت را در تونس در اختیار دارد برای آرام کردن اوضاع در این کشور در سخنرانی خود قول داد که به فکر حل نگرانی‌های معترضان از جمله افزایش چهاربرابری بهای غذا طی هفته‌های اخیر و معضل بیکاری باشد.

وی همچنین به مردم این کشور وعده داد که در راستای اصلاح دمکراسی و اجرای آزادی‌های سراسری تلاش خواهد کرد. رئیس‌جمهور تونس در عین حال توقف تیراندازی به معترضان در این کشور را خواستار شد و اعلام کرد به پلیس دستور داده از استفاده از گلوله‌های واقعی خودداری کند.


عبید البریکی، معاون دبیرکل اتحادیه کل مشاغل تونس با اشاره به اینکه این اعتصاب‌ها به‌منظور محکوم‌کردن تیراندازی‌های نیروهای امنیتی است تاکید کرد که معترضان منتظر اقدامات عملی از سوی دولت هستند. کامل مرجان، وزیر امور خارجه تونس هم پیش از این اعلام کرده بود که احتمال برگزاری انتخابات پارلمانی زودهنگام در این کشور وجود دارد. وی گفت: رئیس‌جمهور تونس تصمیم‌ گرفته است که انتخابات ریاست‌جمهوری و پارلمانی در سال 2014 به‌صورت همزمان برگزار نشود.


وزیر امور خارجه تونس همچنین تاکید کرد که برای بازگشت آرامش به کشور، تشکیل دولت وحدت ملی امکان پذیر است.

بن علی جمعه پس از نا آرامی‌های خونبار تونس که از یک ماه پیش آغاز شده است این کشور را ترک کرد و محمد الغنوشی نخست وزیر تونس به صورت موقت قدرت را در دست گرفته است.
زین العابدین بن علی رئیس جمهور تونس به سوی قطر در حال حرکت است.


رشید عمار در این بیانیه گفت: حضور شما مردان و زنان تونس می‌گویم که بر اساس احکام فصل پنجاه و ششم از قانون اساسی مبتنی بر اینکه، زمانی که ادامه کار برای رئیس جمهور دشوار آید و دیگر از عهده این مهم برنیاید، باید اختیارات وی به نخست وزیر واگذار شود، براساس این بیانیه در شرایط کنونی که رئیس جمهور نمی‌تواند ادامه دهد، من از همین الان اختیارات رئیس جمهور را به دست می‌گیرم و از همه تونسی‌ها، احزاب و گروه‌های مختلف می‌خواهم خود را به روح ملی تونس و وحدت آراسته کنند تا این کشور بتواند این مرحله سخت را پشت سرگذارد و امنیت بار دیگر بر آن حاکم شود و ثبات خود را احیاء کند. من متعهد می‌شوم در زمانی که این مسئولیت را بر عهده دارم به قانون اساسی ارج نهم و اصلاحات سیاسی ، اقتصادی و اجتماعی مقرر را هر چه سریع تر به مرحله اجرا درآورم. من این اصلاحات را با همه دقت و رایزنی و مشاوره با همه گروه ها و احزاب ملی تونس انجام می‌دهم

در حالي که ناآرامي ها در تونس همچنان ادامه دارد، شوراي قانون اساسي اين کشور اعلام کرد که فواد المبزع ، رئيس مجلس، به عنوان رئيس جمهوري موقت عمل خواهد کرد و انتخابات رياست جمهوري بايد ظرف شصت روز برگزار شود.

فواد المبزع  روز شنبه به عنوان رئيس جمهور موقت سوگند ياد کرده است. او از نخست وزير اين كشور خواست تا دولت متحدي شكل دهد.


پيشتر محمد الغنوشي، نخست وزير تونس که زمام امور اين کشور را براي ساعاتي در دست گرفت
گفت براي بحث درباره تشکيل دولت جديد، با احزاب سياسي تونس گفتگو خواهد کرد.

رئيس جمهوري تونس پس از ترک کشورش به عربستان سعودي رفت.


شهر تونس، پايتخت، در روز شنبه، پانزدهم ژانويه، همچنان ناآرام است.


مقام هاي تونس مي گويند فرودگاه اصلي شهر اکنون باز شده است.

در شهر منستير که از مراکز تفريحي در تونس است، يک زندان را آتش زده اند. به گفته يکي از شاهدان عيني، بيش از پنجاه زنداني در اثر اين آتش سوزي کشته شده اند و زندانيان ديگر نيز فرار کرده اند.

گزارش هايي از ادامه ناآرامي ها از جمله غارت يک سوپرمارکت در اطراف شهر تونس منتشر شد. ايستگاه مرکزي راه آهن شهر نيز در اثر حريق آسيب ديده است.


اتحاديه عرب از تمامي نيروهاي سياسي تونس خواسته است براي دستيابي به آشتي ملي با هم متحد بمانند. اين اتحاديه خواستار برقراري آرامش شد و از مقام هاي تونس خواست براي خروج از بحران، به يک اتفاق نظر دست يابند.

در قاهره، گروه کوچکي در مقابل سفارت تونس جمع شدند و شعارهايي عليه حسني مبارک، رييس جمهوري مصر، سر دادند.

در اردن هم روز جمعه تظاهراتي در اعتراض به افزايش قيمت مواد غذايي برگزار شد
باراک اوباما رئيس جمهور آمريکا از حکومت تونس خواسته است به موازين حقوق بشر احترام گذارد و انتخابات آزاد و عادلانه اي در آينده نزديک برگزار کند.

باراک اوباما در بيانيه اي خشونت توسط پليس تونس را محکوم و از "شجاعت" مردم اين کشور تمجيد کرد.


بيشترين واکنش نسبت به تحولات تونس، در شبکه هاي اجتماعي در اينترنت ديده مي شود که با پرچم هاي تونس و پيام هاي تبريک به مردم اين کشور همراه است.

محمد الغنوشي، نخست وزير تونس در حالي که تظاهرات در اين کشور کماکان ادامه دارد، ابراز اميدواري کرده که تا پايان وقت امروز 17 ژانويه، دولت جديد تونس را معرفي کند.

گفته مي شود برخي از اعضاي کابينه جديد، موافقت خود را با حضور در کابينه اعلام کرده اند. اعضايي از سه حزب مخالف نيز در دولت وحدت ملي حضور خواهند داشت.

الغنوشي هم اکنون اعلام کرده که وزير خارجه دولت قبلي که عضو حزب حاکم سابق است، سمت خود را حفظ خواهد کرد. وزراي کشور و دارايي دولت سابق نيز سمت هاي خود را نگه خواهند داشت.

محمد الغنوشي مي گويد به چند نفر از رهبران مخالفان نيز پست هايي در دولت انتقالي داده خواهد شد. او گفته است دولت جديد، زندانيان سياسي را آزاد خواهد کرد.

براساس قانون اساسي فعلي تونس انتخابات رياست جمهوري بايد ظرف 60 روز برگزار شود.

بازرسان مالي فرانسه به دنبال رد پاي انتقال وجوه قابل توجه از حساب هاي بانکي خانواده زين العابدين بن علي هستند.

ولي دو سازمان مستقل مبارزه با فساد که بيم دارند بازرسان مالي دولت فرانسه براي جلوگيري از ناپديد شدن سپرده ها به موقع دست به کار نشوند، به راه هاي قانوني متوسل مي شوند.

دولت وحدت ملي تونس روز دوشنبه (27 دي) و تنها سه روز پس از فرار زين العابدين بن‌علي رئيس جمهور اين کشور معرفي شد.


کابينه جديد تونس براي نخستين بار متشکل از سه نفر از اعضاي احزاب مخالف است. ولي بسياري از وزيران کليدي کابينه، اعضاي سابق کابينه بن‌علي هستند که به سمت‌هاي خود بازگشته‌اند
کابينه پيشنهادي الغنوشي جديد در حالي معرفي شد که مردم معترض تونس به خيابان‌ها آمده و خواهان کناره‌گيري حزب حاکم از قدرت شده‌اند.

تظاهرکنندگان اعلام کرده‌اند که با حضور هيچ‌يک از اعضاي دولت قبلي در کابينه جديد موافق نيستند.
غنوشي در يک کنفرانس خبري درباره اين موضوع گفت: " ما با همه وجود براي ايجاد صلح و ثبات در کشور و آرامش خاطر مردم تونس، تلاش خواهيم کرد. اولويت ما برقراري امنيت و همچنين ايجاد اصلاحات سياسي و اقتصادي است."

دولت جديد وحدت ملي تونس قصد دارد، شرايط را براي برگزاري انتخابات رياست جمهوري طي دو ماه آينده فراهم کند.

درحال حاضر، ارتش تونس در تلاش براي جلوگيري از خشونت و درگيري، نيروهاي خود را در خيابان‌ها مستقر کرده و تدابير امنيتي را شدت بخشيده است.

 تاکيد الغنوشي بر حفظ تعدادي از وزيران دوران بن‌علي خشم مردم را برانگيخته و تاکيد تونسي‌ها را بر برکناري دولت موقت به دنبال داشته است.

بن علي با اعمال محدوديت‌هاي مختلف از جمله محدوديت‌هاي مذهبي، مردم را مجبور مي‌کرد تا در اماکن عمومي بدون حجاب ظاهر شوند؛ وي سعي داشت در هم‌سويي با غرب، ريشه‌هاي اسلامي کشور را قطع کند.

با اين حال، به رغم درگيري پليس با تظاهرکنندگان، صدها تن از افسران نيروي انتظامي تونس به صف تجمع‌کنندگان پيوستند و با حمل پلاکارد و سردادن شعار، محاکمه تمامي مقامات وابسته به دولت بن‌علي را خواستار شدند.


به رغم اعلام عزاي عمومي براي قربانيان انقلاب تونس، خروج اعضاي کابينه از حزب بن‌علي و نيز اعلام کناره گيري نخست وزير از قدرت پس از انتخابات، اعتراضات مردم عليه دولت موقت هم‌چنان ادامه دارد.

الغنوشي وعده داده است که انتخابات سراسري تونس را طي 6 ماه آينده برگزار کند.

در صورت برگزاري اين انتخابات، از زمان استقلال تونس از فرانسه در سال 1956، اين براي نخستين بار است که مردم اين کشور شمال افريقا به طور آزادانه به پاي صندوق‌هاي راي مي‌روند.


در تظاهرات و درگیری‌ها میان مردم انقلابی و نیروهای امنیتی تونس در روز گذشته دست‌کم سه نفر از معترضان کشته شدند و این در حالی است که معترضان تاکید کردند اعتراضات مردمی در میدان القصبه در نزدیکی مقر دولت در پایتخت تا ساقط کردن دولت موقت محمد الغنوشی ادامه دارد.

الغنوشی تاکید کرد که تونس برای رسیدن به دموکراسی نیاز به زمان دارد و استعفایش در شرایط کنونی برای کشور ضروری بوده است.

در پي ادامه اعتراضات مردمي نخست وزیر دولت موقت تونس استعفا داد.

سومين دولت موقت در اين کشور از زمان کناره گيري زين العابدين بن علي در اولين اقدام خود به انحلال پليس مخفي اين کشور دست زده است
بسياري از وزراي دولت پيشين، از جمله وزراي دفاع، کشور، دادگستري و خارجه در دولت جديد حضور دارند اما چند چهره جديد هم در دولت موقت ديده مي شوند.


هفته پيش دولت محمد الغنوشي، نخست وزير پيشين استعفا داد و قائد السبسي به عنوان نخست وزير جديد اين کشور سوگند ياد کرد.


قرار است دولت موقت تا زمان انتخاب شورايي از نمايندگان براي بازنويسي قانون اساسي در قدرت بماند.

شوراي قانون اساسي پس از انتخاب مي تواند دولتي تازه را منصوب کند يا از رئيس دولت موقت بخواهد تا زمان برگزاري انتخابات رياست جمهوري يا پارلماني کنترل امور را در دست داشته باشد.


دادگاهي در تونس، حزب زين العابدين بن علي، رئيس جمهور مخلوع اين کشور را به طور رسمي منحل کرد.به دنبال اعلام راي دادگاه، مردم در خيابان ها به شادماني پرداختند.

با اين راي، اين حزب ديگر نخواهد توانست در انتخابات آتي، کانديدايي معرفي کند.


تظاهرکنندگان آزاديخواه در تونس خواهان آن شده بودند که حزب "اجتماع براي حقوق دموکراتيک" (ار سي دي) منحل شود.

اين يکي از خواسته هاي اصلي معترضان از زمان سقوط بن علي بوده است.

 عبدالجليل بدوي 
عبدالجليل بدوي شنبه در مصاحبه با شبکه خبري العالم گفت: در تونس تنش و نگراني از وقوع کودتا عليه انقلاب وجود دارد و سخنان فرحات الراجحي وزير کشور سابق تونس در اين چارچوب بيان شده است.

وي افزود: اظهارات الراجحي که خود پيش تر قاضي نيز بوده است مي تواند تنش را در تونس تشديد کند زيرا اتهامات خطرناکي است و از سويي اين سخنان توسط يک قاضي مطرح شده که بايد طبق اصول به اسناد و دلايل محکمي استناد کند نه صرف حدس و گمان سخن بگويد.

بدوي با اشاره به اين که عناصر باقيمانده نظام سابق اکنون برخي حوادث را در تونس ايجاد مي کنند؛ افزود: دليل آن آتش سوزي در زندان ها است که همزمان رخ داد و اين بيانگر هماهنگي است و کساني در اين اقدام دست دارند مي خواهند ثبات را در کشور برهم بزنند.


از 1/4 میلیون نفری که برای شرکت در انتخابات ثبت نام کرده بودند، 90 درصد به پای صندوق‌های رأی آمدند و بسیاری از افراد دیگری که در انتخابات ثبت نام نکرده بودند نیز پای صندوقها حاضر شده و رأی دادند.


انتخابات در شرایطی آرام، عادی و به دور از هرگونه خشونت یا نقض قوانین برگزار شد.

حزب النهضة در میان آرای خارج نشینان تونسی موفق شده است 10 کرسی از 18 کرسی مخصوص خارجی‌ها را به خود اختصاص دهد و 50 درصد آراء را از آن خود کرده است
انجمن شهروندان تونس مواردی از تخلفات انتخاباتی را برشمرده است که مربوط به حزب آزاد قانونی جدید، حزب تجمع و حزب الفضیلة در برخی مراکز رأی‌گیری بوده است.

مردم تونس در انتخابات 2/8/1390  از میان بیش از 11 هزار نامزد 217 نفر را به عنوان نمایندگان خود در مجلس ملی موسسان انتخاب می‌کنند، البته 18 کرسی از این تعداد متعلق به تونسی‌های خارج از این کشور و باقیمانده 199 کرسی به تونسی‌های داخل اختصاص دارد.

"کمال الجندوبی" رئیس هیئت عالی انتخابات تونس اعلام کرد: حزب نهضت اسلامی به ریاست "راشد الغنوشی" تونس ۹۰ کرسی(۴۱.۴۷ درصد) را در انتخابات مجلس موسسان به دست آورده است.

وی افزود: حزب کنگره برای جمهوری چپگرای تونس به ریاست "المنصف المرزوقی" با ۳۰ کرسی (۱۳.۸۲ ) دوم و حزب دموکراسی برای کار و آزادی به ریاست "مصطفی بن جعفر" با ۲۱ کرسی (۹.۶۸ درصد) سوم فهرست "العریضه الشعبیه" به ریاست "الهاشمی الحامدی" ۱۹ کرسی(۸.۷۶ ) چهارم و حزب دموکراتیک پیشرو به ریاست "نجیب الشابی" با ۱۷ کرسی(۷.۸۳ ) پنجم شد
مجلس موسسان مرکب از ۲۱۷ عضو است که وظیفه تدوین قانون اساسی جمهوری دوم تونس از مهمترین وظایف آن است.



سه حزب سياسي اصلي تونس 9 ماه پس از سرنگوني رژيم زين‌العابدين بن علي ديکتاتور تحت حمايت امريکا، در قيام مردمي اين کشور، بر سر تقسيم قدرت به توافق دست يافته‌اند.

اين احزاب عصر روز دوشنبه (30 آبان) تصميم گرفتند حمادي الجبالي از حزب النهضه را به عنوان نخست‌وزير دولت آينده انتخاب کنند.

آن‌ها همچنين منصف مرزوقي از "کنگره براي جمهوري" را به عنوان رييس جمهور و مصطفي بن جعفر از حزب "انجمن دموكراتيك كار و آزادي" را به عنوان رييس مجلس جديد برگزيدند.


 مجلس 217 نفره براي نخستين بار روز سه‌شنبه (اول آذر) براي تاييد اين پست‌ها تشکيل خواهد شد.


اعضای مجلس موسسان تونس لحظاتی پیش در مراسم رای گیری برای انتخاب رئیس جمهوری جدید، منصف المرزوقی را با اکثریت دو سوم آرا به این سمت انتخاب کردند.

طبق قانون اساسی تونس، نامزد ریاست جمهوری این کشور، باید مسلمان و دارای تابعیت تونسی باشد و همچنین پدر و مادرش،اهل تونس باشند و از تمام حقوق مدنی و سیاسی برخوردار باشد.


"حمادی الجبالی" نخست وزیر تونس شب گذشته (29/9/1390) اعضای کابینه خود را به رئیس جمهور موقت تقدیم کرد.


رئیس جمهور نیز فهرست اعضای کابینه را به شورای ملی موسسان تقدیم خواهد کرد و این شورا روز پنجشنبه برای رای اعتماد به دولت تشکیل جلسه خواهد داد.

حزب اسلامی النهضه که در نخستین انتخابات پس از انقلاب تونس بیشترین رای را به خود اختصاص داد وزارتخانه های مهمی همچون کشور، امور خارجه و دادگستری به آن واگذار شده است.

 وزارت کشور به "علی العریض" زندانی سیاسی سابق و عضو دفتر اجرایی النهضه سپرده شده است و "نورالیدن البحیری" سخنگوی رسمی حزب النهضه نیز عهده دار وزارت دادگستری خواهد شد.

وزارت امور خارجه کابینه جدید تونس نیز به "رفیق عبدالسالم" داماد راشد الغنوشی رهبر حزب النهضه واگذار خواهد شد.


زین العابدین بن علی،در سال  1978 وقتی به مقام نخست‌وزیری تونس رضایت نداد، با کودتایی نظامی قدرت را از حبیب بورقیبه، رئیس جمهور 84 ساله وقت تونس گرفت.

این تصاحب قدرت بدون خون ریزی بود، اما بن علی به این بسنده نکرد؛ وی در گام بعدی محدودیت زمانی دوران ریاست جمهوری را از قانون اساسی تونس حذف کرد تا امکان نامزدی مادام العمر را برای خود فراهم کند
گسترش فساد مالی، توهین به دین و ارزش‌ها اسلامی، وابستگی بیش از حد به کشورهای خارجی از جمله غرب، تاثیرپذیری در سیاست خارجی و سیاست  سرکوب از عوامل عمده قیام مردم تونس علیه حکومت بن علی به شمار می‌آید.

در سال‌های اخیر مردم تونس شاهد فقر فزاینده در کشورشان و افزایش بی‌رویه ثروت وابستگان بن علی بودند، به طوری که بسیاری از تحلیلگران و رسانه‌ها، فساد مالی خاندان همسر بن علی را عامل اصلی  انقلاب تونس می‌دانند.

"لیلی الطرابلسی"، همسر دوم زین العابدین بن علی، رئیس جمهور فراری تونس با بسیاری از مفاسد مختلف در این کشور در ارتباط بود و در امور داخلی تونس نیز دخالت مستقیم داشت به گونه‌ای که بسیاری بر این عقیده‌اند که این لیلی الطرابلسی و خانواده‌اش بودند که بر تونس حکومت داشتند و نه بن علی.

در سال های بعد از رسیدن بن علی به قدرت، خانواده و اطرافیان این زن اموال زیادی را به دست آوردند، به طوری که برادر بزرگ لیلا موفق شد، چند شرکت هواپیمایی را در این کشور احداث و راه‌اندازی کند.
 

بن علی و خانواده طرابلسی در یکی از شهرها توریستی تونس بنام "حمامات" دارای کاخ‌های بزرگ و تفریح‌گاه‌های مجللی هستند.

لیلا طرابلسی قبل از ازدواج با بن علی در سال 1992 میلادی‌، فرزند خانواده فقیر و سطح پایینی بوده که به عنوان آرایشگر مشغول کار بود، اما بعد از ازدواج با بن علی افراد خانواده‌اش و خانواده بن علی به ثروت‌های کلانی دست یافتند و در حال حاضر در اکثر شرکت‌های بزرگ تونس دارای سهام هستند.

همه این عوامل دست به دست هم دادند تا قیام‌ها مردم تونس را با خودسوزی البو عزیزی رقم بزنند و موجبات سرنگونی حکومت مافیای بن علی شوند و در 14 ژانویه او و خانواده اش را وادار به فرار به عربستان سعودی کنند.
 

دادگاه در تونس در25/3/1391 ، زین‌العابدین بن علی رئیس جمهور و دیکتاتور مخلوع این کشور را به دلیل دخالت در قتل تظاهرات‌کنندگان کشورش در سال 2011 به حبس ابد محکوم کرد.
هفته گذشته نیز دادگاه جنایی قاهره همتای مصری وی، حسنی مبارک را به حبس ابد محکوم کرده بود که بسیاری از مردم مصر خواستار اعدام او بودند.
رفیق بالحاج وزیر کشور بن علی نیز به 12 سال زندان محکوم اما علی السریاطی رئیس سرویس امنیتی رئاست جمهوری از اتهامات مشابه تبرئه شد.

