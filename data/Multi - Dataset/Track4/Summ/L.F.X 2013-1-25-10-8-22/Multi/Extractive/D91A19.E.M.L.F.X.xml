وي پيشتر به اتهام به خطر انداختن امنيت ملي دستگير و تحت حصر خانگي قرار گرفت و تا سال 1995 آزاد نشد. محكوميت بازداشت خانگي سوكي در سال گذشته به مدت 18 ماه تمديد شد. دليل اين تمديد ورود يك فرد آمريكايي به محل زندگي وي بود. 
سازمان ملل، عفو بين‌الملل و کميسيون اروپايي و همچنين شماري از مقامات جهان از دولت ميانمار خواسته‌اند تا از اعمال محدوديت‌ها بر سو کي دست بردارد. 
پس از آزادي، آنگ سان سو کي در جمع هزاران تن از هوادارانش در ميانمار گفت، از همه راه‌هاي دموکراتيک براي دست‌يابي به اهداف استفاده خواهد کرد. 
حزب ملي براي دموکراسي به رهبري سو کي در انتخابات سال 1990 در ميانمار به پيروزي چشمگيري دست يافته بود. 
اگرچه از آن به بعد، وي تحت بازداشت به سر برده و کليه فعاليت‌هاي اين حزب در ميانمار ممنوع شده است. 

رهبر اپوزيسيون برمه و برنده‌ جايزه نوبل صلح حدود يک هفته پس از انتخابات پارلماني هقتم نوامبر در اين کشور از حبس خانگي رهايي يافت. آنگ سان سوكي 21 سال پيش در انتخابات پيروز شد اما نظاميان مانع از دست يافتن او به قدرت شدند. او از آن زمان 15 سال را در زندان و نيز حبس خانگي به سر برده است. ژنرال‌هاي حاکم بر برمه به‌رغم لغو حبس خانگي سوكي فعاليت‌هاي او را به شدت زير نظر دارند و مي‌کوشند در ارتباط او با مردم اخلال کنند.

مجوز فعاليت حزب"اتحاد ملي براي دموکراسي" 
پس از امتناع از شرکت در انتخابات هفتم نوامبر لغو شده است.

سوكي روز چهارشنبه در دادگاهي حاضر شد تا اجازه‌ از سرگيري فعاليت قانوني حزب‌ تحت رهبري‌اش را درخواست کند.

برنده‌ جايزه ‌نوبل صلح در گفتگو با نشريه‌ آلماني "اشپيگل" خواستار تحولات بنيادين در کشورش شده است. او تاکيد مي‌کند «تا زماني که قانون در برمه حاکم نشود، مي‌توانند هر کسي را در هر مکاني بازداشت کنند.» 
«اتحاد ملي براي دموکراسي» نظاميان را که بيش از 80 درصد از کرسي‌هاي پارلماني را در اختيار گرفته‌اند به تقلب متهم مي‌کند.

سان سوكي خواستار آزادي تمام زندانيان سياسي و ائتلاف تشکل‌هاي دموکرات شده است.
آنگ سن سوچی (Aung San Suu Kyi) در سال ۱۹۴۵ در رانگون پایتخت کشور میانمار به دنیا آمد

آنگ سان سوچی در ۱۹۶۹ دوره‌ کارشناسی خود را در رشته‌های فلسفه، علوم سیاسی و اقتصاد در کالجی در آکسفورد به پایان رساند. سپس به مدت 3 سال در نیویورک زندگی کرد و در سازمان ملل به کار پرداخت.

او همزمان مجبور بود برای تأمین مخارج خود مطالبی برای مایکل اریس محقق فرهنگ تبت بنویسد. آن دو در ۱۹۷۲ با یکدیگر ازدواج کردند. او در ۱۹۸۵ دکترای خود را از دانشکده مطالعات مشرق‌زمین و آفریقا دانشگاه لندن دریافت کرد.

آنگ سان سوچی در سال ۱۹۸۸ برای نگهداری از مادر بیمارش به برمه بازگشت و از همان سال فعلایت‌های دموکراسی‌خواهانه خود را آغاز کرد.


او پس از بازگشت به برمه درگیر مبارزات علیه نه وین، دیکتاتور وقت شد که در 18 سپتامبر ۱۹۸۸ طی یک کودتای نظامی به قدرت رسید. این مبارزات توسط ارتش به شدت سرکوب شد.

دیدار او با شوهرش مایکل اریس نیز در کریسمس ۱۹۹۵ آخرین دیدار بود. 

اریس در ۱۹۷۷ از سرطان غیر قابل علاج خود آگاه شد. 
 اریس در سال ۱۹۹۹ در روز تولد ۵۳ سالگی خود درگذشت.


در ماه مه سال ۱۹۹۰ حکومت نظامی برمه دستور برگزاری انتخابات را صادر کرد. با وجود این که سوچی در رانگون در حبس خانگی به سر می برد، حزب تحت رهبری او (لیگ ملی برای دموکراسی) در این انتخابات با اکثریت قاطع به پیروزی رسید.


ژنرال‌های ارتش از پذیرش پیروزی لیگ ملی برای دموکراسی سر باز زدند و همچنان قدرت را در میانمار در دست دارند. با وجود اعطای جایزه صلح نوبل به خانم سوچی، او تا سال ۱۹۹۵ در حبس بود.

رفت و آمد خانم سوچی به شدت محدود شد. او بار دیگر در سال ۲۰۰۰ بازداشت، و 2 سال بعد بدون قید و شرط آزاد شد.

 در حدود 1 سال بعد، در پی بروز درگیری بین هواداران خانم سوچی و طرفداران دولت، بار دیگر سوچی زندانی شد. از آن موقع تا پیش از آزادی سال 2010، سوچی تقریبا به طور بی وقفه در حبس بوده است.

در سال ۲۰۰۳، خانم سوچی در اولین حضور خود در انظار عمومی پس از چندین سال حبس، از پشت دروازه‌های خانه‌اش با عده‌ای از راهبان بودایی معترض ملاقات کرد.


تنها چند روز بعد، نظامیان برمه برای سرکوب آنچه که جدی‌ترین خطر برای ژنرال‌های این کشور طی 2 دهه گذشته محسوب می‌شد، دست به سرکوب خشونت‌بار اعتراضات زدند.

از آن زمان تا به امروز، در مواردی معدود به دیپلمات های ارشد بین المللی اجازه داده شده تا با آنگ سان سوچی دیدار داشته باشند. دولت‌های غربی همواره برای آزادی خانم سوچی تلاش کرده‌اند.

سوچی 2 فرزند پسر دارد که یکی از آنها به نام کیم آریس، ساکن تایلند است. وی صاحب چند نوه می‌باشد که آنها را ندیده است
آنگ سان سو چی در ۱۳ نوامبر ۲۰۱۰ از بازداشت خانگی خارج شد.

با اجرای فرمان آزادی آنگ ‌سان سو چی رهبر مخالفان دولت میانمار و برچیده شدن ایستگاه‌های پلیس در اطراف خانه وی، دوران حصر خانگی این برنده جایزه صلح نوبل سرانجام سپری شد و صدها نفر از حامیان خانم سوچی، وی را در مقابل درب منزلش مشاهده کردند.

خانم سوكی 66 ساله که رهبری اپوزیسیون برمه را برعهده دارد، روز یکشنبه 14 اوت  وارد شهر باگو زادگاهش در 80 کیلومتری رانگون شد. وی در این سفر یک ‌روزه و مسالمت‌آمیز، مورد استقبال هزاران نفر نفر از هواداران خود قرار گرفت.

پس از ملاقات جمعه‌ گذشته‌ این رهبر اپوزیسیون با وزیر کار دولت برمه، اعلام شد که دو طرف برای برقراری ثبات و توسعه‌ دمکراتیک کشور تلاش خواهند کرد.

دولت برمه تضمین کرده است، حزب تاکنون منحل اعلام‌شده‌ "اتحاد ملی برای دمکراسی" را در روند آشتی ملی وارد کند. دولت پیش‌شرط این اقدام را تقاضای ثبت این تشکل به‌عنوان یک حزب اعلام کرده است.

حزب "اتحاد ملی برای دمکراسی" ماه‌ها پیش از انتخابات پارلمانی نوامبر 2010 از سوی دولت نظامی برمه منحل اعلام شده بود، زیرا این حزب حاضر به قبول قانون انتخابات رژیم نظامی نبوده است.

نهادهای حقوق بشری و بسیاری از دولت‌های خارجی این انتخابات پارلمانی را "نمایشی مسخره" خوانده و هوداران خانم سوكی آن را تحریم کرده بودند.


نفوذ و ورود گسترده‌ نظامیان به پارلمان و دولت این کشور، انتقادهای شدید داخلی و بین‌المللی را برانگیخته بود.


رهبر مخالفان میانمار برای نخستین بار با رییس دولت این کشور ملاقات کرد.

سوچی، نماد جنبش دموکراسی خواهی در میانمار در مجموع 15 سال از عمر خود را در حبس خانگی به سر برد.

"آنگ سان سوچی" رهبر مخالفان دولت میانمار در دیدار با "هیلاری کلینتون" وزیر امور خارجه آمریکا نسبت به توسعه دموکراسی در میانمار ابراز امیدواری کرد.

سوچی در این دیدار به تحریمهای آمریکا علیه میانمار اشاره ای نکرد اما از مشوقهای کوچک آمریکا ازجمله پشتیبانی از موسسات مالی بین المللی برای ارزیابی نیازهای این کشور استقبال کرد.

کلینتون که در این دیدار بسیار ذوق زده به نظر می آمد و بارها سوچی را در آغوش گرفت، از کمک ۱.۲ میلیون دلاری واشنگتن به بخشهای اجتماعی میانمار خبر داد و گفت: پیشرفتهای خوبی در اصلاحات سیاسی در میانمار مشاهده می شود و اگر این اصلاحات به اندازه کافی پیشرفت داشته باشد امکان برداشتن تحریم ها وجود دارد.

هدف از این سفر تشویق اصلاحات به سوی دموکراسی در این کشور اعلام شده است.

 تصميم آنگ سان سوچي براي رقابت به صورت فردي در انتخابات آوريل سال جاري ميلادي جديدترين راي اعتماد او به اصلاحات دولت ميانمار است كه شامل مشروعيت دادن به اتحاديه‌هاي كارگري و افزايش آزادي مطبوعات مي‌شود
وي در جريان انتخابات نوامبر 2010 ميلادي تحت بازداشت خانگي بود و حزبش با نام ليگ ملي براي دموكراسي، انتخابات 2010 را تحريم كرد؛ چرا كه وي از شركت در آن منع شده بود.

اين در حالي است ، كشورهايي كه تحريم‌هايي را عليه ميانمار اعمال كرده بودند، هم‌اكنون گام‌هايي را براي بهبود روابط با اين كشور برداشته‌اند. به طوري كه در نوامبر سال گذشته ميلادي هيلاري كلينتون، وزير امور خارجه آمريكا به اين كشور سفر كرد و روز دوشنبه نيز استراليا اولين كشوري شد كه در جهت كاهش تحريم‌ها عليه ميانمار گام برمي‌دارد.

سان سوكي در جمع طرفداران خود گفت: بمنظور رسیدن به وضعیتی مطلوب و حکومتی مناسب برای مردم ما قصد داریم عوامل غیر ضروری را از میان برداریم. پس از آن مردم می توانند برای شکوفایی خود زندگی مسالمت آمیز و آرامی در کنار هم داشته باشند. آنچه می توانم به شما قول بدهم نه امری مادی، بلکه تلاش برای رسیدن مردم به حقوق شان خواهد بود.

فعالیت سیاسی آنگ سان سوكی آزمونی برای دولت تحت نفوذ نظامیان این کشور است که وعده اصلاحات سیاسی در میانمار را داده است.

در واقع ، نخستین دور مبارزات انتخاباتی نشان خواهد داد که آنگ سان‌سوكی، تا چه حد حق تبلیغ برای حزب تازه‌تاسیس خود (لیگ ملی برای دمکراسی) را خواهد داشت.


آنگ سان سو کی"، رهبر مخالفان دولت نظامی میانمار که پس از سال ها حصر خانگی در انتخابات  میان دوره ای مجلس این کشور شرکت کرده بود، یکشنبه موفق شد با کسب اکثریت قاطع آراء وارد پارلمان این کشور شود.

حزب خانم سو کی (اتحادیه ملی دموکراسی) نیز موفق به کسب حداقل 20 کرسی مجلس شد.

وی که جایزه صلح نوبل را در کارنامه خود دارد با کسب 1955 رأی در برابر 45 رأی نامزد حزب حاکم به پارلمان راه یافت.

این نخستین انتخابات آزاد این کشور جنوب شرق آسیا پس از تصمیم حاکمان نظامی این کشور به گشایش فضای سیاسی بوده است.

این یک پیروزی نمادین برای خانم سان سوچی است و وی امکان ایجاد تغییرات اساسی در مناسبات قدرت را نخواهد داشت چرا که از 664 کرسی پارلمان بیشتر آن به دولت نظامی و حزب حاکم تعلق دارد.

رقابت در این انتخابات بر سر ۴۵ کرسی بود که حدود هفت درصد کرسی‌‌های پارلمان میانمار را تشکیل می‌د‌هند.

در انتخابات مياندوره اي  پارلمان ميانمار طرفداران سوچي بيش از 40 كرسي از مجموع 440 كرسي پارلمان سفلي اين كشور را به دست آوردند، بنا براين دولت ميانمار كه در سال گذشته به روي كار آمده است فعلا  دليلي براي هراس نخواهد داشت. علاوه بر اين، حزب حاكم اميد دارد در پي اين انتخابات توجه جامعه بين المللي را به سوي سياست درهاي گشوده اش جلب نمايد.

 مساله اي كه مي تواند موجب خشنودي رييس جمهور برمه شود كه به شدت اميدوار به لغو تحريم هاي بين المللي است.

اتحاديه اروپا به نوبه خود در پايان ماه جاري ميلادي با  احتمال ارسال يك سيگنال مثبت در تحريم هايي كه عليه ميانمار برقرار كرده است ، تجديدنظر خواهد كرد.

دیوید کامرون با اشاره به اصلاحات سیاسی در میانمار گفت: اگر غرب می‌خواهد واقعا شاهد توسعه بیشتر آزادی و دموکراسی در میانمار باشد باید به اقدامات این کشور واکنش مثبت نشان دهد.

کامرون در این دیدار تاکید کرد که تحریم‌های تسلیحاتی باید باقی بماند اما سایر تحریم‌ها باید معلق شوند.

اتحادیه اروپا تحریم‌های خود را علیه میانمار به صورت آزمایشی و به مدت یک سال لغو می‌کند.

دیپلمات‌های اتحادیه اروپا در بروکسل گفتند فقط ممنوعیت صادرات تسلیحات به قوت خود باقی خواهد ماند. اوایل بهار آینده اتحادیه اروپا بررسی خواهد کرد که آیا لغو تحریم‌ها می‌تواند ادامه یابد یا خیر. این امر بستگی به تحولات این کشور جنوب شرق آسیایی خواهد داشت که مدت مدیدی تحت حکومت ژنرال‌ها بود.


در همین حال، تین زاین (Thein Sein)، رییس جمهور میانمار با ضربه سنگینی مواجه شده است، به طوری که آنگ سان سوچی، سرکرده مخالفان قصد دارد فردا در پارلمان این کشور حضور نیابد. دلیل این اقدام او تن ندادن به سوگند حفاظت از قانون اساسی است که وی به شدت از آن انتقاد دارد.

نیان وین، سخنگوی حزب امروز گفت: 100 درصد قطعی است که ما در نشست فردای مجلس حضور نخواهیم داشت.


دبیر کل سازمان ملل در سفر سه روزه خود به میانمار علاوه بر رئیس جمهور این کشور با رهبر حزب مخالفان دولت نیز دیدار و گفتگو خواهد کرد.


اشتون روز شنبه دفتر اتحادیه اروپا در "یانگون" پایتخت میانمار را افتتاح کرد. این دفتر علاوه بر نقش سیاسی دارای نقش کمکی نیز است.

دولت میانمار طی یک سال گذشته اصلاحات گسترده‌ای را از جمله آزادی رهبر مخالفان دولت از حبس خانگی بعد از 22 سال در دستور کار قرار داده است.

آنگ سان سوو چی چهارشنبه 13 اردیبهشت در پارلمان برمه سوگند خورد.

ورود این رهبر مخالفان 66 ساله به جمع قانونگذاران آغاز دوره سیاسی جدیدی در برمه به حساب می‌آید. این رویداد ،حرکتی تنش‌زدا و همراه با ریسک بین حزب او و دولت اصلاح‌طلب رئیس‌جمهور فعلی است که حکومت را سال گذشته از ارتش تحویل گرفت.

نمایندگان جدید قصد دارند بخشی از خواسته‌های عموم را در لایحه‌های مجلس لحاظ کنند.این حرکتی است که تا به حال  انجام نشده و دلیل آن آماده شدن آنها برای انتخابات عمومی دیگر در سال 2015 است.


سو چی بعد از پیروزی در انتخابات مجلس برمه و برخی تغییرها در وضعیت زندگی و حضور این رهبر مخالفان دولت در برنامه‌ةای عمومی ، سه‌شنبه 9 خرداد به تایلند می‌رود و تور بین‌المللی اش را آغاز می‌کند.


او چند روز در این کشور می‌ماند و جمعه قرار است در فروم اقتصاد جهانی درخصوص آسیای شرقی سخنرانی کند.

اواسط ماه ژوئن سو چی به اروپا می‌رود و با توقف در ژنو و اسلو جایزه صلح نوبل را که 21 سال پیش برنده شده بود رسما دریافت می‌کند.سپس به ایرلند و انگلیس خواهد رفت.

او در انگلیس شصت و هفتمین سال تولدش را با پسرش که آنجا زندگی می‌کند جشن خواهد گرفت.


رهبر مخالفان دولت میانمار امروز بعد از 21 سال با حضور در اسلو پایتخت نروژ و مقر نوبل صلح جایزه خود را دریافت کرد.


وی پیش از دریافت جایزه خود دقایقی برای حاضران سخنرانی کرد و خواهان پیشبرد آزادی و دموکراسی در کشورش شد.

سوچی از مدت ها قبل گفته بود تلاش می کند که در نخستین سفر خود به خارج از میانمار از نروژ دیدن کند، تا از این کشور اسکاندیناوی به دلیل حمایت اش از وی در جریان سال ها حبس قدردانی به عمل آورد و جایزه اش را که 21 سال پیش به خاطر فعالیت‌های دمکراسی خواهانه از آن خود کرد، دریافت کند.

