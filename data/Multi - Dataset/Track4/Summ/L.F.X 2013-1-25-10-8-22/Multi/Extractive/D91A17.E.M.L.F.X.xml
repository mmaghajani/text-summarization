صندوق بین‌المللی پول در پیش‌بینی وضعیت اقتصادی فرانسه اعلام کرد: «رشد اقتصادی فرانسه در سال 2013 میلادی تنها یک درصد خواهد بود 
صندوق بین‌المللی پول کسری بودجه فرانسه در سال 2012 را 3.9 درصد تولید ناخالص داخلی این کشور پیش‌بینی کرده حال آنکه "فرانسوآ اولاند"، "فرانسوآ بایرو" و "نیکلا سارکوزی" به عنوان نامزدهای مطرح ریاست جمهوری اعلام کرده‌اند که کسری بودجه کشور در سال 2013 را به 3 درصد خواهند رساند.

ابراز تردید صندوق بین‌المللی پول نسبت به وعده‌های نامزدهای اصلی انتخابات فرانسه برای کاهش کسری بودجه و افزایش رشد اقتصادی کشور در سال 2013 در حالی صورت می‌گیرد که بنا بر اعلام بانک مرکزی فرانسه، رشد اقتصادی این کشور به عنوان دومین اقتصاد بزرگ منطقه یورو در سه ماهه نخست 2012 میلادی صفر بوده و شاخص فعالیت های تجاری نیز نسبت به ماه ژانویه بدون تغییر گزارش شده است.

نامزد سوسیالیست انتخابات ریاست جمهوری فرانسه در وعده‌ای انتخاباتی از ابلاغ تمایل فرانسه به هم‌پیمانان آن درباره خروج نظامیان فرانسوی از افغانستان تا پایان ۲۰۱۲ در صورت پیروزی در انتخابات خبر داد.

گرچه تمامی نامزدها بویژه فرانسوا اولاند از حزب سوسیالیست و نیکلا سارکوزی از راست حاکم فرانسه که در نظرسنجی ها جایگاه بهتری برای راهیابی به کاخ ریاست جمهوری دارند، وعده انجام اصلاحات گسترده برای بهبود شرایط اقتصادی و اجتماعی کشور را داده اند، اما مردم به محقق شدن وعده های بزرگ و عمل نشده اعتماد چندانی ندارند.

افزون بر ادعاهای حزب حاکم و رییس جمهوری که بحران را در محقق نشدن این وعده ها موثر دانسته اند، اکنون فرانسه و دولت بعدی با حجم وسیعی از بدهی ها و کسری عمومی مواجه است
سارکوزی که برخی معتقدند در دوره پنج ساله ریاست جمهوری، بسیاری از برنامه های انتخاباتی سال 2007 خود از جمله بهبود ' شرایط زندگی'، ' کاستن از نرخ تورم'، 'کمک به افزایش توان خرید شهروندان'، 'ایجاد محیط زندگی جذاب و آرام برای خانواده ها ونیازمندان درجامعه'، 'ایجاد اشتغال پایدار' و 'کاستن از نرخ بیکاری' که در ماه های اخیر نیز روند شتابانی را شاهد بوده است، هنوز محقق نشده است، همچنان بر وعده ساختن فرانسه قوی پای می فشارد.

نامزد سوسیالیست ظرف چند سال گذشته به سیاست های حزب حاکم از جمله افزایش سن بازنشستگی به62 سال اعتراض داشته و حذف پست های آموزشی را مورد انتقاد قرار داده است و همزمان نیز، وعده ایجاد 60 هزار پست جدید در آموزش و پرورش کشور را داده است .


'کاهش نسبی تولیدات صنعتی' در ماه های پایانی سال گذشته، 'نبود رقابت پذیری محصولات تولیدی داخلی و گران بودن هزینه های تمام شده تولید'، 'رشد بیکاری'، 'خطر رکود اقتصادی'، 'عدم سرمایه گذاری به دلیل صرفه نداشتن' و 'فرار سرمایه ها '، می تواند کار دولت آتی را برای اجرای وعده های انتخاباتی با مشکل مواجه کند.

این کشورهم اکنون با 71 میلیارد یورو کسری در تراز بازرگانی که همه روزه نیز برحجم آن افزوده می شود، روبرو است.

مردم فرانسه دیگر نمی توانند به عملی شدن نامزدهای جناح چپ و راست کشور که از 30 پیش قوه مجریه را دردست دارند، دل ببندند.

انتخابات ریاست جمهوری ازظهر روز شنبه گذشته در برخی از سرزمین های ماوراء فرانسه و خارج از کشور آغاز شده است.

نیکلا سارکوزی ، از حزب حاکم ،  فرانسوا اولاند ، از حزب سوسیالیست،  مارین لوپن، از ملی جبهه راست افراطی، ژان لوک ملانشون، از جناح چپ، اوا ژولی، از حزب اکولوژی و سبز، فرانسوا بایرو از حزب مودم ، ناتالی آرتو از حزب کمونیست، فیلیپ پوتو از حزب ضد سرمایه داری جدید و نیکلا دوپون انیان از حزب فرانسه استوار و  ژاک شومیناد، نامزدهای مرحله اول انتخابات ریاست جمهوری فرانسه هستند


بر اساس نتایج اولیه شمارش ‌آرای انتخابات ریاست جمهوری فرانسه، "فرانسوا اولاند"  موفق به کسب 28 و 4 دهم درصد آرا در این انتخابات شد حال آنکه  "نیکلا سارکوزی" با اختلاف حدود 3 درصدی از وی توانسته 25 و 5 دهم درصد آرا را به خود اختصاص دهد به این ترتیب اولاند و سارکوزی دو نامزدی هستند که به دور دوم انتخابات ریاست جمهوری راه می یابند.

دور دوم این انتخابات ششم ماه "می" برگزار خواهد شد و طی آن رئیس جمهور آینده فرانسه تعیین خواهد شد.


دور نخست انتخابات ریاست جمهوری فرانسه از بامداد روز یکشنبه با فراخوانی ۴۴.۳ میلیون نفر از شهروندان واجد شرایط این کشور آغاز شد بود به پایان رسید.

نتایج اعلام شده از قرار زیر است:

۱- فرانسوا اولاند- سوسیالیست ۲۷.۴%

۲- نیکولا سارکوزی- اتحاد برای جنبش مردمی ۲۵.۷%

۳- مارین لوپن- جبهه ملی ۲۰%

۴- ژان لوک ملانشون- جبهه چپ ۱۱.۵% 

۵- فرانسوا بایرو- اتحاد برای دموکراسی ۹% 


پنج کاندیدای دیگر یعنی "اوا ژولی" از حزب سبز (طرفداران محیط زیست)، "فیلیپ پوتو" از حزب جدید ضد سرمایه داری، "ناتالی آرتو" از حزب کارگران، "ژاک شومیناد" از حزب هبستگی و پیشرفت و "نیکلا دوپنتنیون" از حزب جمهوریت در مجموع کمتر از ۶ درصد از آرا را نصیب خود کردند.

سارکوزی در سخنرانی های اخیر خود از رقیب اصلی اش به عنوان خطری برای فرانسه و اروپا یاد کرده است. به ادعای وی با انتخاب اولاند فرانسه نیز به سرنوشتی مشابه وضعیت کنونی اسپانیا که با گرفتن قروض هنگفت به دادن بهره های سنگین واداشته شده، دچار می شود.


در آخرین آنها که در روز پنجشنبه توسط سازمان Ifopانجام شد، اولاند با ۵۶ درصد، ۱۲ درصد از سارکوزی جلوتر خواهد بود.
سارکوزی خطاب به رای دهندگان به مارین لوپن می گوید که صدای آنها را شنیده و خواستار شکل دادن یک «اتحاد ملی» برای جلوگیری از به قدرت رسیدن رقیب چپ گرای خود است. وی می گوید، تنها فردی است که می‌تواند فرانسه را مقتدر نگه دارد. 
فرانسوا اولاند، می‌گوید: «سارکوزی به دنبال جلب آرای راستهای افراطی است و این چیزی است که وی از دست داده است. وی خود را به عنوان یک کاندیدای مستقل از حزب راست معرفی کرده بود اما اکنون نه تنها یک کاندیدای مستقل نیست بلکه روندی که در پیش گرفته یک سرپیچی کامل است. درحال حاضر تفاوت بسیار زیادی در کلمات، اصطلاحات و عبارات وی درباره مهاجرت، اسلام و امنیت دیده می‌شود. اینها برنامه‌های گروههای راست افراطی است که وی برآنها تاکید دارد.»

"فرانسوا اولاند" رئیس جدید کاخ الیزه پس از اعلام نتایج دور دوم انتخابات ریاست جمهوری فرانسه با اشاره به اولین سفر خارجی خود به آلمان و دیدار با "آنگلا مرکل" صدراعظم آلمان تاکید کرد: محور فرانسه-آلمان را به نوعی دیگر احیا می کنیم. 
اولاند کمتر از سارکوزی مطیع و رام آلمان است. وی با سردی به توبیخ های مرکل واکنش نشان داده و اظهار داشته است که آلمان به تنهایی درباره اروپا تصمیم نمی گیرد.

"فرانسوا اولاند" با بدست آوردن ۵۱.۸ درصد آرا در رقابت با سارکوزی توانست رئیس جمهور فرانسه شود تا سوسیالیستها پس از ۱۷ سال وارد کاخ الیزه شوند.

فرانسوا اولاند 
از سال ۱۹۹۸ تا ۲۰۰۷ رئیس حزب سوسیالیست بود و در این سالها به عنوان شخصیتی میانه رو از این حزب مطرح بود.

رئیس جمهور جدید فرانسه برنامه احیای اقتصادی را با هدف اشتغال جوانان به عنوان اصلی ترین برنامه اقتصادی خود در دستور کار دارد. افزایش دریافت مالیات از ثروتمندان و ایجاد فرصتهای جدید شغلی از جمله دیگر برنامه های وی محسوب می شود.

اولاند در سخناني در جمع هوادارانش در تول گفت:"مردم فرانسه در 6 مي تغيير را انتخاب کرده‌اند." 

وي بايد به مسائلي همچون بي‎کاري فزاينده و اقتصاد راکد فرانسه بپردازد، مسائلي که سارکوزي را با انتقادهاي شديد مواجه کرده است. 


اولاند با اشاره به اين‌که طرح‌هاي رياضتي ديگر به عنوان تنها گزينه پيش روي اروپا مطرح نيست، از برنامه‎هاي رياضتي اجرا شده از سوي دولت سارکوزي نيز انتقاد کرده است. 

وي وعده داده است رشد و رفاه را به قاره اروپا بازگرداند
سیاستهای سختگیرانه سارکوزی علیه مهاجرت، طرح ریاضت اقتصادی و سیاست متناقض درباره تحولات جهان عرب به ویژه سوریه ولیبی از جمله دلایلی بوده که موجبات شکست وی در دور دوم انتخابات را فراهم آورد.

عوامل و علل شکست سارکوزی در کارزار انتخاباتی در قبال حریف سوسیالیستی خود در محورهای زیر نهفته است:

الف ـ بعد داخلی:

1ـ سیاست مالی و اقتصادی: جامعه فرانسه در دوران حکومت سارکوزی با افزایش سن بازنشستگی از 60 به 62، افزایش نرخ بیکاری، عملی نشدن وعده‌ها در خصوص کاهش مالیات، تشدید بحران مالی و کاهش رتبه اعتباری فرانسه صدای بسیاری از اقشار مردم این کشور را در آورده است.

سیاست‌های نادرست وی، فرانسه را در دام تدابیر ریاضتی و کاهش فرصت‌های شغلی گرفتار کرد.
از دیدگاه تحلیلگران مسائل اقتصادی اروپایی، روند تشدید وخامت وضعیت اقتصادی در فرانسه، کاهش قدرت خرید مردم و بالارفتن نرخ بیکاری در این کشور، شرایط را برای ماندن و انتخاب مجدد سارکوزی و حکومت پنچ ساله او ناممکن ساخته بوده است.

2ـ سیاست اجتماعی ـ فرهنگی: تیم سارکوزی با اجرای سیاست جدید در مورد مهاجران، زندگی و معیشت آنها را مختل نمود و سیاست دینی و مذهبی وی معضلاتی برای جامعه مسلمانان فرانسه به وجود آورده بود. سیاست سارکوزی نتوانست آرا و حمایت جمعیت چهار میلیونی مسلمانان فرانسه به خود جذب کند و اغلب مسلمانان در این انتخابات به نامزد سوسیالیست‌ها رای دادند.

3ـ فاش شدن فساد و تخلفات سارکوزی: اخیرا اسنادی معتبر دال بر حمایت65.7 ملیون دلاری سرهنگ قذافی از سارکوزی در اولین انتخاب او در سال 2007، فاش شده و سیاستمداران لیبیایی این اسناد را تأئید نمودند. همچنین در این اواخر اسرار حضور افسران فرانسوی در کنار معارضه مسلح سوریه در شهر های استان حمص، برملاشده و این رسوایی سیاسی و امنیتی سارکوزی یکی از نقاط ضعف وی در این انتخابات بوده است.

ب ـ بعد اروپایی:

مشکلات ناشی از بحران اقتصادی جهان و اروپا به ویژه منطقه یورو روی کارکرد اقتصادی و مالی سارکوزی و ظرفیت تیم او در ارایه خدمات و تسهیلات اجتماعی، بهداشتی به جامعه فرانسه تاثیر منفی و مؤثری داشته است.

ج ـ بعد سیاست خارجی و مشارکت در مدیریت جهانی: بسیاری از پژوهشگران اروپایی بر این عقیده اند که پایان زمانه سارکوزیسم  به مثابه و شبیه خاتمه دوره بوشیسم ونئو محافظه کاران امریکایی است.

سارکوزی طی دوران حکومتش برخلاف آرمان دوگل موسس جمهوری پنجم و حزب گلیستها، پاریس را به سمت اتحاد و مشارکت با ناتو در تمام مأموریت های تجاوزکارانه و توسعه گرانه، سوق داد.

پاریس در دوران سارکوزی به متحد اروپایی شماره یک واشنگتن تبدیل شده و گوی همگرایی وانطباق سیاسی با کاخ سفید از لندن ربوده بود. همگرایی سارکوزی با سیاست‌های منطقه‌ای و جهانی بوش و اوباما، برای جایگاه بین المللی و اقتصاد بحران‌زده فرانسه، هزینه ساز بوده است و پاریس نه تنها از این سیاست هیچ سودی نبرده بلکه بهمراه واشنگتن در تمام مردابها و مشکلات پیچیده جهانی و منطقه ای مانند جنگ افغانستان، فرو رفته است.

فرانسه دردوران سارکوزی سیاست خارجی خود را میلیتاریزه کرده و نظامیان فرانسه را به عنوان ابزار سیاست خارجه الیزه تبدیل شدند. پاریس زیر قدرت سارکوزیسم در "جنگ سودان ـ چاد"، "جنگ سومالی"، "همراه با ناتو در افغانستان، حضور داشته"، " حمله ماشین جنگی ناتو در لیبی علیه قذافی فرماندهی میکرد" و در "تشدید تنش وبحران سوریه نقش کلیدی داشته است".

افزایش هزینه نظامی و بودجه تسلیحاتی توسط سارکوزی به روند ظرفیت سازی سیاست خارجی و هژمونی جهانی فرانسه هیچ کمکی نکرده بلکه گستره وخامت مالی واقتصادی و معیشتی جامعه فرانسه را توسعه داده است. 

راهیابی اولاند به کاخ الیزه ممکن است سبب بروز اختلاف نظر میان پاریس و برلین ولندن شود و کشورهای حوزه یورو را با مشکلات بیشتری روبرو می کند و این کارشناسان براین باورند که حضور یک سوسیالیست و تیمش در کاخ آلیزه، فصل جدیدی را در مدیریت بحران اقتصادی منطقه یورو ایجاد کند و پایه های اتحاد آلمان و فرانسه را که بییشتر از سوی برلین هدایت می شود، به لرزه در آورد.

خروج سارکوزی از الیزه تبعاتی دارد از جمله موارد قابل پیش بینی:

1ـ کاخ سفید متحد اروپایی که به مکتب نئو مخافظه کاران اعتقاد و وفادار بوده، از دست میدهد. این زیان و خسران، شکل و هویت همپیمانی و اتحاد پاریس ـ واشنگتن را در آینده تغییر خواهد داد. فرانسه سوسیالیستی گرچه متحد سنتی و تاریخی جنبش صهیونیستی ولی به نحوی در شیوه تبعیت و همگرایی از سیاست‌های آمریکا با سارکوزی متفاوت است.

2ـ رهبران جدید لیبی و تونس و معارضه سوریه و جریان 14مارس در لبنان متحد ارزشمندی از دست خواهند داد.

3 ـ سیاست خاورمیانه پاریس در پرتوی رئیس جمهوری جدید تغییر رادیکالی نخواهد داشت. البته باید یادآوری کرد که سوسیالیستهای فرانسه متحد سنتی حزب کار و جنبش صهیونیستی رژیم اشغالگر قدس است.

4ـ حاکمیت جدید در کاخ الیزه روی میزان ودرجه  اتحاد و همپیمانی امریکا با کشورهای اروپایی و عضو ناتو،به نحوی اثر خواهد کرد. این تأثیرگذاری ممکن است برای ظهور رهبران جدیدی در اروپا بسترسازی کند.

5 ـ اوضاع و شرایط اقتصادی و اجتماعی فعلی فرانسه، پاریس را وادار می‌سازد تا حدودی سیاست های ریاضت اقتصادی را که از سوی آنگلا مرکل صدر اعظم آلمان تجویز شده است، به چالش بکشد.

6ـ  پیش بینی می‌شود تنش‌های زیادی میان برلین و رئیس جمهوری آتی فرانسه ایجاد شود، سران این دو کشور ایجاد شکاف در روابط یکدیگر را در سالهای آتی انکار می‌کنند.

7ـ آگاهان به مسائل اروپا براین باورند که بدون توافق پاریس و برلین، "پروژه تکامل اتحادیه اروپا" و "حل و فیصله دادن بحران یورو" عملی نمی‌شود. و همچنین به عقیده تحلیلگران آلمانی بدون رشد اقتصادی داخلی دو کشور، منطقه یورو وارد یک بحران اقتصادی بدتر می شود و اوضاع اقتصادی کشورهای این منطقه بدتر خواهد شد.

فرانسه سوسیالیستی گرچه متحد سنتی و تاریخی جنبش صهیونیستی ولی به نحوی در شیوه تبعیت و همگرایی از سیاست‌های آمریکا با سارکوزی متفاوت است.

سوسیالیستهای فرانسه متحد سنتی حزب کار و جنبش صهیونیستی رژیم اشغالگر قدس است.

حاکمیت جدید در کاخ الیزه روی میزان ودرجه  اتحاد و همپیمانی امریکا با کشورهای اروپایی و عضو ناتو،به نحوی اثر خواهد کرد. این تأثیرگذاری ممکن است برای ظهور رهبران جدیدی در اروپا بسترسازی کند.

اوضاع و شرایط اقتصادی و اجتماعی فعلی فرانسه، پاریس را وادار می‌سازد تا حدودی سیاست های ریاضت اقتصادی را که از سوی آنگلا مرکل صدر اعظم آلمان تجویز شده است، به چالش بکشد.


آگاهان به مسائل اروپا براین باورند که بدون توافق پاریس و برلین، "پروژه تکامل اتحادیه اروپا" و "حل و فیصله دادن بحران یورو" عملی نمی‌شود. و همچنین به عقیده تحلیلگران آلمانی بدون رشد اقتصادی داخلی دو کشور، منطقه یورو وارد یک بحران اقتصادی بدتر می شود و اوضاع اقتصادی کشورهای این منطقه بدتر خواهد شد.


 با مشخص شدن نتایج انتخابات ریاست‌جمهوری فرانسه و انتخابات پارلمانی یونان، شاخص بازارهای آسیایی و ارزش یورو با افت شدید مواجه شد.

فرانسوا اولاند وعده داده بود كه در صورت پيروزي در انتخابات، ماليات پرداختي شركت‌هاي بزرگ و نيز افرادي را كه بيش از يك ميليون يورو در سال درآمد دارند، افزايش دهد. افزايش حداقل دستمزدها و كاهش سن بازنشستگي از ۶۲ سال به ۶۰ سال براي گروه‌هاي مشخصي از نيروي كار فرانسه، از ديگر وعده‌هاي انتخاباتي اولاند است.


.

پيروزي سوسياليست ها به رهبري اولاند در انتخابات رياست جمهوري فرانسه، 3 تأثير بسيار مهم بر مذاكرات ايران و 1+5 بر جاي خواهد گذاشت.


1- در ابتدايي ترين حالت اولاند مجبور خواهد بود از ادبيات آمريكايي و اسرائيلي درباره ايران فاصله گرفته و يك ادبيات فرانسوي در اين زمينه توليد نمايد كه ضرورتاً ملايم تر از ادبيات ساركوزي خواهد بود.

2- هرگونه تغيير و جابجايي اولاً باعث خواهد شد يك زمان خلأ در دولت ساركوزي درباره ايران ايجاد شود و ثانياً ضرورتاً منجر به روي كار آمدن كساني خواهد شد كه ديدگاهي متفاوت از تيم فعلي اداره كننده پرونده ايران در وزارت خارجه و سرويس اطلاعاتي فرانسه دارد.

تيم فعلي بسيار راديكال است و ديدگاهي به شدت منفي نسبت به ايران دارد. مذاكره كننده فرانسه در گروه 1+5 تا امروز نزديك ترين ديدگاه ها را به آمريكا داشته و در مواردي حتي از اسرائيلي ها نيز راديكال تر بوده است.

3- اين احتمال وجود دارد كه دولت اولاند موافقت چنداني با اعمال تحريم هاي نفتي عليه ايران در ماه ژوئيه نداشته باشد و احتمالاً راديكاليسم اروپايي عليه ايران يكي از موتورهاي محركه قوي خود را از دست خواهد داد.

فرانسوا اولاند، پيروز انتخابات ریاست جمهوری اخير فرانسه تاکيد کرده است که وي از طرح خود براي تغيير بسته مالي رياضتي اروپا به منظور رشد، منحرف نمي‌شود
فرانسوا اولاند، رئیس جمهوری منتخب فرانسه در سخنرانی خود در کاخ الیزه پس از تقدیر از هواداران خود گفت: این کشور به همه مردم تعلق دارد. من به مشکلات اساسی پیش روی دولتم واقفم و می‌دانم که مشکل بحران بدهی و بیکاری باید در دستور کار دولتم قرار بگیرد.

فرانسوا اولاند در ادامه تاکید کرد که دموکراسی را در فرانسه تقویت خواهد کرد و با تمامی اشکال تبعیض مبارزه می‌کند.

وی با تبیین برنامه‌های بلندمدت دولت خود، عدالت را مبنای تمامی تصمیمات دولتش اعلام کرد.

اولانددر زمان تبلیغات انتخاباتی‌اش تاکید کرد که کشور مستقل فلسطین را به‌رسمیت خواهد شناخت
 
اولاند درباره اوضاع افغانستان معتقد است که تمامی نظامیان کشورش را که در چارچوب ناتو فعالیت می‌کنند، تا پایان سال‌جاری میلادی به کشور بازخواهد گرداند. 
اولاند از استعمار فرانسه در الجزایر به‌شدت انتقاد کرده است.


«استمرار» ویژگی اصلی سیاست خارجی فرانسه در روزگار اولاند خواهد بود، خاصه اینکه اولاند همواره در کنار شعار خویش، یعنی «تغییر همین الان»، تاکید کرده است که این امر به معنای تغییر تمامی قواعد و ساختارها نیست.

اولاند روز دوشنبه (۱ خرداد، ۲۱ مي) در پايان بیست و پنجمین اجلاس ناتو در گفت‌و‌گو با خبرنگاران تاکيد کرد نيروهاي رزمي در افغانستان بلافاصله به کشور خود باز می گردند.

وي گفت: "خروج نيروهاي رزمي از افغانستان از هم اکنون آغاز خواهد شد و تا پايان سال ادامه خواهد داشت. در سال ۲۰۱۳ فقط مربيان نظامي در آن‌جا خواهند ماند. من به همکارانم گفتم اين يک موضوع قابل مذاکره نيست." 


