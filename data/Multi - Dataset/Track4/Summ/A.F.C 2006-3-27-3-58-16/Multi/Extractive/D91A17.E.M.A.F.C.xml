
صندوق بین‌المللی پول کسری بودجه فرانسه در سال 2012 را 3.9 درصد تولید ناخالص داخلی این کشور پیش‌بینی کرده حال آنکه "فرانسوآ اولاند"، "فرانسوآ بایرو" و "نیکلا سارکوزی" به عنوان نامزدهای مطرح ریاست جمهوری اعلام کرده‌اند که کسری بودجه کشور در سال 2013 را به 3 درصد خواهند رساند.
صندوق بین‌المللی پول در پیش‌بینی وضعیت اقتصادی فرانسه، نسبت به وعده‌های نامزدهای انتخابات این کشور برای کاهش کسری بودجه و افزایش رشد اقتصادی فرانسه در سال ۲۰۱۳ ابراز تردید کرد.
"فرانسوآ اولاند" در آستانه نزدیکی به زمان برگزاری دور نخست انتخابات ریاست جمهوری فرانسه در وعده‌ای انتخاباتی درباره برنامه سیاسی خود در قبال افغانستان اعلام کرد: «من هیچ راه حل نظامی در افغانستان نمی‌بینم و در صورت پیروزی در انتخابات ریاست جمهوری 2012، به هم‌پیمانان فرانسه تمایل پاریس برای خروج نظامیان فرانسوی از کشورهای آسیای میانه تا پایان سال 2012 را ابلاغ می‌کنم.»

بر اساس آمار موجود در مجموع 44 میلیون و 500 هزار نفر واجد شرایط رای دادن در فرانسه وجود دارد.

سارکوزی که برخی معتقدند در دوره پنج ساله ریاست جمهوری، بسیاری از برنامه های انتخاباتی سال 2007 خود از جمله بهبود ' شرایط زندگی'، ' کاستن از نرخ تورم'، 'کمک به افزایش توان خرید شهروندان'، 'ایجاد محیط زندگی جذاب و آرام برای خانواده ها ونیازمندان درجامعه'، 'ایجاد اشتغال پایدار' و 'کاستن از نرخ بیکاری' که در ماه های اخیر نیز روند شتابانی را شاهد بوده است، هنوز محقق نشده است، همچنان بر وعده ساختن فرانسه قوی پای می فشارد.
نامزد سوسیالیست ظرف چند سال گذشته به سیاست های حزب حاکم از جمله افزایش سن بازنشستگی به62 سال اعتراض داشته و حذف پست های آموزشی را مورد انتقاد قرار داده است و همزمان نیز، وعده ایجاد 60 هزار پست جدید در آموزش و پرورش کشور را داده است .

انتخابات ریاست جمهوری فرانسه در شرایطی روز یکشنبه برگزار می شود که تقریبا تمامی 10 نامزد نیز محورهای اصلی تبلیغات خود را اقتصاد قرار داده و از ضعف های موجود در برنامه یکدیگر رمزگشایی کردند.
اولاند پیروز دور اول انتخابات فرانسه شد

نتایج اعلام شده از قرار زیر است:

۱- فرانسوا اولاند- سوسیالیست ۲۷.۴%

۲- نیکولا سارکوزی- اتحاد برای جنبش مردمی ۲۵.۷%
۳- مارین لوپن- جبهه ملی ۲۰%

۴- ژان لوک ملانشون- جبهه چپ ۱۱.۵% 

۵- فرانسوا بایرو- اتحاد برای دموکراسی ۹% 

پنج کاندیدای دیگر یعنی "اوا ژولی" از حزب سبز (طرفداران محیط زیست)، "فیلیپ پوتو" از حزب جدید ضد سرمایه داری، "ناتالی آرتو" از حزب کارگران، "ژاک شومیناد" از حزب هبستگی و پیشرفت و "نیکلا دوپنتنیون" از حزب جمهوریت در مجموع کمتر از ۶ درصد از آرا را نصیب خود کردند.
نامزد سوسیالیستها در این انتخابات به مردم فرانسه وعده بخشیدن جانی تازه و به نمایش گذاشتن چهره ای جدید از این کشور در مقابل اروپا داده است.
"فرانسوا اولاند" و "نیکلا سارکوزی" به دور دوم انتخابات ریاست جمهوری فرانسه راه یافتند.
بر اساس نظرسنجی‌های صورت گرفته در حوزه‌های اخذ رأی فرانسه، فرانسوآ اولاند با اختلاف ۵ درصد از سارکوزی پیش است.
پاریس در دوران سارکوزی به متحد اروپایی شماره یک واشنگتن تبدیل شده و گوی همگرایی وانطباق سیاسی با کاخ سفید از لندن ربوده بود.
بر این اساس سیاست های سخت گیرانه سارکوزی علیه مهاجرت،طرح ریاضت اقتصادی وسیاست متناقض درباره تحولات جهان عرب به ویژه سوریه ولیبی از جمله دلایلی بوده که موجبات شکست وی در دور دوم انتخابات را فراهم آورد.
به نظر آگاهان به مسائل منطقه یورو ،وعده های اقتصادی فرانسوا اولاند در خصوص مالیات‌ها و هزینه های دولتی ممکن است مشکلاتی برای اوضاع مالی و اقتصادی منطقه یورو ایجاد کند و پایه‌های اتحاد و همپیمانی پاریس ـ لندن و پاریس ـ برلین را لرزان کند.
نامزد حزب سوسیالیست فرانسه پس از پیروزی در انتخابات از سفر به آلمان و مذاکره با صدراعظم این کشور در خصوص حل بحران بدهی منطقه یورو خبر داد.

رئیس جمهور جدید فرانسه برنامه احیای اقتصادی را با هدف اشتغال جوانان به عنوان اصلی ترین برنامه اقتصادی خود در دستور کار دارد.
انتخاب فرانسوا اولاند در فرانسه و آینده نامشخص پیمان مالی اروپا، موجب کاهش شدید ارزش یورو در بازارهای جهانی شد.
پيش بيني ها حكايت از آن دارد كه پيروزي فرانسوا اولاند بر نيكلا ساركوزي، بي ترديد تبعات مهم و فوري براي مذاكرات هسته اي ايران و 1+5 خواهد داشت.

فرانسوا اولاند (57 ساله) متولد 12 آگوست 1954 در شهر روئن فرانسه است. او از سال 1997 تا 2008 دبير اول حزب سوسياليست فرانسه بود و از سال 1997 تا‌كنون نيز نماينده مجلس فرانسه از شهرستان كورز است.
فرانسوا اولاند روز سه‌شنبه به عنوان اولین رئیس جمهوری سوسیالیست فرانسه پس از 17 سال، مراسم تحلیف خود را در کاخ الیزه برگزار کرد و رسما سکان هدایت این کشور را به دست گرفت.

او در زمان تبلیغات انتخاباتی‌اش تاکید کرد که کشور مستقل فلسطین را به‌رسمیت خواهد شناخت؛ موضعی که سارکوزی تا آخرین روز حضورش در قدرت، آن را اتخاذ نکرد.
اولاند روز دوشنبه (۱ خرداد، ۲۱ مي) در پايان بیست و پنجمین اجلاس ناتو در گفت‌و‌گو با خبرنگاران تاکيد کرد نيروهاي رزمي در افغانستان بلافاصله به کشور خود باز می گردند.
