صندوق بین المللی پول کسری بودجه فرانسه در سال2012را3/9درصدتولید ناخالص داخلی پیش بینی کرده،حال آنکه "اولاند" و "فرانسوا بایرو" و "سارکوزی" به عنوان نامزدهای مطرح اعلام کردند که کسری بودجه را در سال2013به3درصد خواهند رساند وهمچنین این صندوق نسبت به وعده های نامزدهای انتخابات برای کاهش کسری بودجه و افزایش رشد اقتصادی در سال2013ابراز تردید کرد.
"فرانسوا اولاند"در وعده ای انتخاباتی اعلام کرد: «من هیچ راه حل نظامی در افغانستان نمی بینم و در صورت پیروزی در انتخابات ،به هم پیمانان فرانسه تمایل پاریس برای خروج نظامیان فرانسوی از کشورهای آسیای میانه تا پایان سال2012راابلاغ می کنم.»
براساس آمار 44میلیون و500هزار نفر واجد شرایط رای دادن در فرانسه وجود دارد.
سارکوزی بسیاری از برنامه های انتخاباتی پنج سال پیش خود را که برخی معتقدند هنوز محقق نشده را دنبال می کند وبه وعده ساختن فرانسه قوی پای می فشارد.
اولاندوعده ایجاد60هزار پست جدید در آموزش وپرورش راداده است.
انتخابات ریاست جمهوری فرانسه در شرایطی روز یکشنبه برگزار می شود که 10نامزد محور اصلی تبلیغاتشان را اقتصاد قرار داده اند.
انتخابات دور اول برگزار شد ونتایج اعلام شده از قرار زیر است:
1- فرانسوا اولاند-سوسیالیست27.4درصد
2-نیکولا سارکوزی-اتحاد برای جنبش مردمی 25.7درصد
3-مارین لوپن-جبهه ملی 20درصد
4- ژان لوک ملانشون- جبهه چپ11.5درصد
5- فرانسوا بایرو-اتحادبرای دموکراسی9درصد
پنج کاندیدای دیگر "اواژولی"ازحزب سبز (طرفداران محیط زیست)،"فیلیپ پرتو"از حزب جدید ضد سرمایه داری،"ناتالی آرتو"از حزب کارگران"ژاک شومیناد"ازحزب همبستگی و پیشرفت و"نیکلا دوپنتنیون"از حزب جمهوریت در مجموع کمتر از 6درصداز آرا را نصیب خود کردند.
اولاند به مردم وعده بخشیدن جانی تازه وبه نمایش گذاشتن چهره ای جدید از فرانسه در اروپا را داده است.
اولاند و سارکوزی به دور دوم انتخابات راه یافتند ، دور دوم در 6می برگزار می شودکه طبق نظر سنجی ها اولاند 5در صد از سارکوزی پیشی گرفته است.
از علل شکست سارکوزی در مقابل اولاند می توان به موارد زیر اشاره کرد:
طرح ریاضت اقتصادی،همچنین سارکوزی نتوانست آرا 4میلیون مسلمان کشورش را جذب کندو دیگر اینکه فاش شدن فساد و تخلفات سارکوزی از عوامل داخلی شکست بود.
متحد بودن با واشنگتن و هزینه بربودن این اتحادها سرانجام فرانسه رابا مشکلات بسیار روبه رو کرد.
از تبعات پیروزی اولاند:پیش بینی می شود تنش های زیادی میان برلین وفرانسه ایجاد شود،حاکمیت جدید در کاخ الیزه روی میزان اتحاد آمریکا با کشور های اروپایی و عضو ناتو، به نحوی اثر خواهد کرد.با انتخاب اولاند ارزش یورو در بازار های جهانی با کاهش شدید روبه رو شد.
اولاند بعد از پیروزی ،از سفر به آلمان و مذاکره با صدر اعظم این کشور در خصوص حل بحران بدهی منطقه یورو خبر داد. اولاند برنامه احیای اقتصادی را با هدف اشتغال جوانان به عنوان اصلی ترین برنامه خود در دستور کار دارد.
انتخاب اولاند بی تردید تبعات مهم و فوری برای مذاکرات هسته ای ایران و5+1خواهد داشت.
اولاند کیست؟وی متولد 12آگوست1954در شهر روئن فرانسه است؛از سال 1997تا2008 دبیر اول حزب سوسیالیست فرانسه بودواز سال1997تاکنون نماینده مجلس است.
اولاند روز سه شنبه مراسم تحلیف خود را درکاخ الیزه برگزار کردو هدایت کشور را به دست گرفت و تاکید کرد که دموکراسی را در فرا نسه تقویت خواهد کردوبا تبعیض مبارزه می کندوعدالت را اساس تصمیمات دولتش اعلام کرد.  اولاند از بازگشت نیروهای رزمی در افغانستان خبر داد.    