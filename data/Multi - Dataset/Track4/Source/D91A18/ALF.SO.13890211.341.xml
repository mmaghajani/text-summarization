<?xml version="1.0" encoding="utf-8" ?>
<DOC>
<DOCNO>341</DOCNO>
<DATE-TIME>1389/02/11</DATE-TIME>
<CATEGORY>اجتماعی</CATEGORY>
<TITLE>عابران پياده، يكي از عوامل مهم تصادفات</TITLE>
<SUMMARY></SUMMARY>
<NARRATIVE></NARRATIVE>
<TEXT>
عضو كميسيون اجتماعي مجلس گفت: عابران پياده يكي از عوامل مهم تصادفات هستند و همانطور كه براي رانندگان متخلف جرايمي در نظر گرفته مي‌شود بايد براي عابران متخلف هم جرايمي در نظر گرفت.

جواد صبور آقچه كندي در گفت‌وگو با فارس اظهار داشت: براي كاهش تخلفات رانندگي بايد رعايت قوانين راهنمايي و رانندگي را در جامعه با فرهنگ‌سازي نهادينه كنيم.

وي با اشاره به اينكه افزايش نرخ جرايم رانندگي راهكاري مناسب براي كاهش تخلفات راهنمايي و رانندگي نيست، ادامه داد: افزايش نرخ جريمه‌هاي راهنمايي و رانندگي تاثير مناسبي براي جلوگيري از تخلفات رانندگي ندارد چرا كه عده‌اي كه از وضعيت مالي خوبي داشته باشند به راحتي آن را پرداخت خواهند كرد.

* افزايش نرخ جريمه‌هاي رانندگي در يك مدت طولاني تأثير خود را از دست خواهد داد

عضو كميسيون اجتماعي مجلس افزود: معتقدم افزايش نرخ جريمه‌هاي رانندگي در يك مدت طولاني تأثير خود را از دست خواهد داد بنابراين بايد قوانيني تصويب شود كه توسط آن امر كاهش تخلفات رانندگي در مدت طولاني هم به طور شايسته عملياتي شود.

آقچه كندي بيان كرد: براي كاهش تخلفات رانندگي بايد قوانيني تصويب شود كه بر اساس آن نهادهاي مربوطه بتوانند مقتدرانه با متخلفان برخورد كنند كه در لايحه جديد رانندگي اين مورد لحاظ شده است.

* براي كاهش تخلفات رانندگي بايد قوانيني محكم و سختگيرانه‌اي وجود داشته باشد

وي تصريح كرد: قوانيني كه براي كاهش تخلفات رانندگي تصويب مي‌شود بايد بر اساس نيازهاي جامعه باشد چرا كه با بوجود آمدن تناقض بين قوانين و تخلف مشكلات فراواني در امر كاهش تخلفات رانندگي بوجود خواهد آورد.

عضو كميسيون اجتماعي مجلس خاطرنشان كرد: براي كاهش تخلفات رانندگي بايد قوانيني محكم و سختگيرانه‌اي وجود داشته باشد تا پليس با تكيه بر آن موفق به مهار و كاهش تخلفات رانندگي شود. </TEXT>
</DOC>