<?xml version="1.0" encoding="utf-8" ?>
<DOC>
<DOCNO>332</DOCNO>
<DATE-TIME>1391/02/18</DATE-TIME>
<CATEGORY>سیاسی</CATEGORY>
<TITLE>سه دلیل شکست سارکوزی در انتخابات </TITLE>
<SUMMARY></SUMMARY>
<NARRATIVE></NARRATIVE>
<TEXT>
یک شبکه عربی در گزارشی دلایل شکست سارکوزی در دور دوم انتخابات فرانسه در رقابت با اولاند برشمرد.

به گزارش خبرگزاری مهر، رسانه های فرانسوی دقایقی پیش از پیروزی از پیروزی"فرانسوا اولاند" نامزد حزب سوسیالیست با کسب 51.8 درصد و ورود به کاخ الیزه خبر دادند.

در همین رابطه شبکه العربیه با پخش گزارشی دلایل شکست سارکوزی در دور دوم انتخابات را برشمرد. بر این اساس، سیاستهای سختگیرانه سارکوزی علیه مهاجرت، طرح ریاضت اقتصادی و سیاست متناقض درباره تحولات جهان عرب به ویژه سوریه ولیبی از جمله دلایلی بوده که موجبات شکست وی در دور دوم انتخابات را فراهم آورد.

در این دور از انتخابات سارکوزی 4 درصد کمتر از اولاند رای آورد و نتوانست اکثریت مردم فرانسه را با طرحهای خود همراه کند.

از سوی دیگر شبکه خبری فرانس 24 دقایقی پیش تصاویری از میدان پاستیل که مقرر است اولاند از آنجا با هوادارانش صحبت کند را پخش کرد. در این تصاویر حضور مهاجران به ویژه اتباع آفریقایی به وضوح دیده می شد. </TEXT>
</DOC>