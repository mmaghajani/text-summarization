<?xml version="1.0" encoding="utf-8" ?>
<DOC>
<DOCNO>337</DOCNO>
<DATE-TIME>1391/02/22</DATE-TIME>
<CATEGORY>سیاسی</CATEGORY>
<TITLE>پیروز انتخابات فرانسه با اقدامات ریاضتی مبارزه می‌کند</TITLE>
<SUMMARY>فرانسوا اولاند، پيروز انتخابات ریاست جمهوری اخير فرانسه تاکيد کرده است که وي از طرح خود براي تغيير بسته مالي رياضتي اروپا به منظور رشد، منحرف نمي‌شود.
</SUMMARY>
<NARRATIVE></NARRATIVE>
<TEXT>
اولاند که گفته می‌شود يکي از علل پيروزي‌اش وعده براي مذاکره جهت تغيير بسته مالي اروپا بوده است، روز پنج شنبه (۲۱ ارديبهشت، ۱۰ مي) با ژان کلود جانکر، رئيس گروه اروپا در پاريس، پايتخت فرانسه ديدار کرد تا طرح خود براي راي متحد کردن رهبران حوزه يورو جهت تغيير سياست مالي را که شامل اقداماتی در راستاي رشد اقتصادي مي‌شود، پيش ببرد.

وعده اولاند براي تنظيم مجدد سياست‌هاي مالي بعد از اين داده شد که آنگلا مرکل ، صدراعظم آلمان به دولت‌هاي اروپايي در مورد کاهش اقدامات رياضتي هشدار داد و تاکيد کرد که حوزه يورو تنها زماني مي‌تواند از بحران بدهي خارج شود که سطوح استقراضي خود را پايين بياورد.

اولاند روز سه‌شنبه تنها ساعاتي بعد از مراسم تحليف خود به عنوان رئيس جمهور فرانسه به برلين سفر خواهد کرد تا روش اعمال شده از سوي آلمان براي مقابله با بحران حوزه يورو را به چالش کشيده و همچنين از مرکل بخواهد کرد اقدامات براي رشد اقتصادي را نيز به پيمان مالي اروپا اضافه کند.

از سوي ديگر، مرکل به پارلمان آلمان در برلين گفت که هيچ جايگزيني براي اقدامات جهت کاهش کسري بودجه وجود ندارد. وي همچنين هشدار داد که "رشد از طريق بدهي" تنها باعث خواهد که اروپا عميق‌تر وارد بحران شود.

با این حال، بنوا آمون، سخنگوي حزب سوسياليست فرانسه گفت، سياست‌هاي رياضتي نتوانسته است بحران اقتصادي اروپا را کاهش دهد.

وي افزود: "ما خواستار مذاکره مجدد هستيم. آنگلا مرکل از موضع خود دفاع مي‌کند اما وي نمي‌تواند اراده مردم فرانسه را در نظر نگيرد. اگر چيزي تغيير نکند، پيمان براي تصويب تسليم نخواهد شد."

شکست نيکلا سارکوزي، متحد اصلي مرکل در حوزه يورو، در انتخابات فرانسه و همچنين شکست احزاب مدافع اقدامات رياضتي در انتخابات پارلماني يونان، سرنوشت سياست‌هاي محدود کننده با هدف حل بحران بدهي حوزه يورو و بحران کسري بودجه را در خطر قرار داده است.

اتحاديه اروپا ۲۳ مي نشستي را مورد رشد اقتصادي در بروکسل برگزار خواهد کرد. پيش از آن نشست ۸ اقتصاد بزرگ جهان ۱۸ و ۱۹ مي در کمپ ديويد، واقع در ايالت مريلند امريکا برگزار خواهد شد.


ا ف/ح ش</TEXT>
</DOC>