<?xml version="1.0" encoding="utf-8" ?>
<DOC>
<DOCNO>321</DOCNO>
<DATE-TIME>1391/01/31</DATE-TIME>
<CATEGORY>سیاسی</CATEGORY>
<TITLE>انتخابات فرانسه-۵//
ابراز تردید صندوق بین‌المللی پول به وعده‌های نامزدهای انتخابات فرانسه</TITLE>
<SUMMARY>خبرگزاری فارس: صندوق بین‌المللی پول در پیش‌بینی وضعیت اقتصادی فرانسه، نسبت به وعده‌های نامزدهای انتخابات این کشور برای کاهش کسری بودجه و افزایش رشد اقتصادی فرانسه در سال ۲۰۱۳ ابراز تردید کرد.
</SUMMARY>
<NARRATIVE></NARRATIVE>
<TEXT>
به گزارش فارس به نقل از روزنامه فرانسوی "لاکروآ"، صندوق بین‌المللی پول در پیش‌بینی وضعیت اقتصادی فرانسه اعلام کرد: «رشد اقتصادی فرانسه در سال 2013 میلادی تنها یک درصد خواهد بود که این خطر سیر کاهش کسری بودجه پیش‌بینی شده توسط نامزدهای مطرح ریاست جمهوری را به خطر می‌اندازد.»

بر اساس این گزارش، صندوق بین‌المللی پول کسری بودجه فرانسه در سال 2012 را 3.9 درصد تولید ناخالص داخلی این کشور پیش‌بینی کرده حال آنکه "فرانسوآ اولاند"، "فرانسوآ بایرو" و "نیکلا سارکوزی" به عنوان نامزدهای مطرح ریاست جمهوری اعلام کرده‌اند که کسری بودجه کشور در سال 2013 را به 3 درصد خواهند رساند.

صندوق بین‌المللی پول اعلام کرده که به دلیل رشد اقتصادی پائین‌تر از حد انتظار فرانسه، نسبت به توان فرانسه برای ادامه خط سیر خود تردید دارد.

ابراز تردید صندوق بین‌المللی پول نسبت به وعده‌های نامزدهای اصلی انتخابات فرانسه برای کاهش کسری بودجه و افزایش رشد اقتصادی کشور در سال 2013 در حالی صورت می‌گیرد که بنا بر اعلام بانک مرکزی فرانسه، رشد اقتصادی این کشور به عنوان دومین اقتصاد بزرگ منطقه یورو در سه ماهه نخست 2012 میلادی صفر بوده و شاخص فعالیت های تجاری نیز نسبت به ماه ژانویه بدون تغییر گزارش شده است.

انتهای پیام/ر.ص
</TEXT>
</DOC>