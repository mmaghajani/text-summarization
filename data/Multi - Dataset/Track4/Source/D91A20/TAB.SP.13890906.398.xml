<?xml version="1.0" encoding="utf-8" ?>
<DOC>
<DOCNO>398</DOCNO>
<DATE-TIME>1389/09/06</DATE-TIME>
<CATEGORY>ورزشی</CATEGORY>
<TITLE>رده‌بندي نهايي مسابقات گوانگجو مشخص شد </TITLE>
<SUMMARY>كشور ميزبان با كسب 199 مدال طلا عنوان قهرماني بازي‌هاي آسيايي 2010 را كسب كرد.</SUMMARY>
<NARRATIVE></NARRATIVE>
<TEXT>
بازي‌هاي آسيايي 2010 گوانگجو امروز با برگزاري 3 رشته دو ماراتن، سپك تاكرا و واليبال زنان به پايان رسيد.
در اين رقابت‌ها چيني‌ها با شكستن تمام ركوردهاي ممكن با قدرت هر چه تمام عنوان قهرماني را كسب كردند.

به گزارش فارس  ، ميزبان ركوردهاي مجموع، كسب مدال طلا و ... را شكست تا اين افتخار در سال 2010 براي چيني‌ها به ثبت برسد.

در جدول رده بندي توزيع مدال‌ها طبق انتظار كره‌جنوبي و ژاپن دوم و سوم شدند و ايران با 2 رده صعود نسبت به باز‌ي‌هاي آسيايي 2006 دوحه قطر در رده ارزشمند چهارم آسيا قرار گرفت.

در اين دوره از بازي‌ها 45 كشور حضور داشتند كه در نهايت 36 كشور توانستند مدال كسب كنند كه از اين تعداد 29 كشور مدال طلا را به كاروان هاي ورزش كشورشان اختصاص دادند.

رده بندي نهايي مدال‌هاي بازي‌هاي آسيايي 2010 گوانگجو به شرح زير است:
1- چين؛ 199 طلا، 119 نقره و 98 برنز

2- كره‌جنوبي؛ 76 طلا، 65 نقره و 91 برنز

3- ژاپن؛ 48 طلا، 74 نقره و 94 برنز

4-ايران؛ 20 طلا، 14 نقره و 25 برنز

5-قزاقستان؛ 18 طلا، 23 نقره و 38 برنز

6-هند؛ 14 طلا، 17 نقره و 33 برنز

7-تايوان؛ 13طلا، 16 نقره و 38 برنز

8-ازبكستان؛ 11 طلا، 22 نقره و 23 برنز

9-تايلند؛ 11 طلا، 9 نقره و 32 برنز

10-مالزي؛ 9 طلا، 18 نقره و 14 برنز

كشورهاي هنگ‌كنگ، كره شمالي، عربستانب، بحرين، اندونزي، سنگاپور، كويت، قطر، فيليپين، پاكستان، مغولستان، ميانمار، اردن، ويتنام، قرقيزستان، ماكائو، بنگلادش، تاجيكستان و سوريه كشورهايي بودند كه توانستند با كسب مدال‌هاي طلا به ترتيب در رده‌هاي يازدهم تا بيست و نهم بايستند.

امارات، افغانستان، عراق، لبنان، لائوس، نپال و عمان نيز با كسب مدال‌هاي نقره و برنز تا رده سي و ششم را به خود اختصاص دادند و بوتان، برونئي، كامبوج، مالديو، فلسطين، سريلانكا، تيمورشرقي، تركمنستان و يمن نيز از رسيدن به مدال‌ بازماند.

روز گذشته در روز پاياني بازي‌هاي آسيايي 2010 گوانگجو براي كاروان ورزش ايران، 2 مدال نقره ديگر در رشته‌هاي واليبال و هندبال به دست آمد تا همچنان در رشته‌هاي تيمي در حسرت مدال طلا بمانيم.

20 طلا، 14 نقره و 25 برنز ( 59 مدال در مجموع) كارنامه كاروان ورزش ايران در بازي‌هاي امسال بود كه با توجه به نتيجه كسب شده در پانزدهمين دوره در دوحه 2006 ( 11 مدال طلا، 15 نقره و 22 برنز و مجموع 48 مدال) مي‌توان نتيجه به دست آمده در گوانگجو را بسيار درخشان تلقي كرد.

در رشته‌هاي كاراته، كبدي، بسكتبال، هندبال و واليبال 6 مدال رنگارنگ ديگر براي كشورمان در روز پاياني كاروان ايران به دست آمد و مجموع 59 مدال به ثبت رسيد و تنها يك مدال تا ثبت رؤياي 60 مدال باقي ماند. </TEXT>
</DOC>