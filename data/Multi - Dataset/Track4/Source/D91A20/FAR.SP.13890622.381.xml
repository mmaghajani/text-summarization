<?xml version="1.0" encoding="utf-8" ?>
<DOC>
<DOCNO>381</DOCNO>
<DATE-TIME>1389/06/22</DATE-TIME>
<CATEGORY>ورزشی</CATEGORY>
<TITLE>/شانزدهمين دوره بازي‌هاي آسيايي- گوانگجو/
ايران با 397 ورزشكار در 31 رشته شركت مي‌كند</TITLE>
<SUMMARY>خبرگزاري فارس: كاروان 397 نفره ورزش ايران در 31 رشته در شانزدهمين دوره بازي‌هاي آسيايي گوانگجو شركت خواهد كرد.
</SUMMARY>
<NARRATIVE></NARRATIVE>
<TEXT>
به گزارش خبرگزاري فارس،‌ پس از نشست هاي فراوان اعضاي ستاد تداركاتي بازي هاي آسيايي با مسئولان و كادر فني رشته هاي مختلف ورزشي نامزد اعزام به گوانگجو و تاييد نهايي هيات اجرايي كميته ملي المپيك و سازمان تربيت بدني، تعداد رشته هاي اعزامي به گوانگجو مشخص شدند. طبق تصميم كميته ملي المپيك و سازمان تربيت بدني، كاروان ورزشي ايران با 397 ورزشكار در رشته هاي تير و كمان، دو و ميداني، بسكتبال، بوكس، قايقراني كاياك، قايقراني اسلالوم، قايقراني بادباني، دارگون بت، روئينگ، دوچرخه سواري پيست، دوچرخه سواري جاده، شمشيربازي، فوتبال، هندبال، جودو، كبدي، كاراته، تيراندازي، تكواندو، واليبال ، واليبال ساحلي،اسكيت، وزنه برداري، ووشو، كشتي آزاد، كشتي فرنگي، شطرنج، شنا، شيرجه، واترپلو به اين دوره از بازي ها اعزام مي شوند. تعداد نفرات اعزامي رشته هاي مختلف نيز به شرح زير خواهد بود: تير و كمان: 4 ورزشكار مرد و 4 ورزشكار زن دو و ميداني: 16 ورزشكار مرد و 4 ورزشكار زن بسكتبال: 12 ورزشكار مرد بوكس: 8 ورزشكار مرد قايقراني كاياك: 7 ورزشكار مرد و 3 ورزشكار زن قايقراني اسلالوم: 4 ورزشكار مرد قايقراني بادباني:10 ورزشكار مرد و 3 ورزشكار زن دارگون بت: 24 ورزشكار مرد و 24 ورزشكار زن روئينگ: 20 ورزشكار مرد و 6 ورزشكار زن دوچرخه سواري پيست: 5 ورزشكار مرد و 2 ورزشكار زن دوچرخه سواري جاده: 9 ورزشكار مرد شمشيربازي: 12 ورزشكار مرد فوتبال: 20 ورزشكار مرد هندبال: 16 ورزشكار مرد جودو: 8 ورزشكار مرد و 3 ورزشكار زن كبدي: 12 ورزشكار مرد و 12 ورزشكار زن كاراته: 4 ورزشكار مرد و 4 ورزشكار زن تيراندازي: 19 ورزشكار مرد و 14 ورزشكار زن تكواندو: 6 ورزشكار مرد و 4 ورزشكار زن واليبال: 12 ورزشكار مرد واليبال ساحلي: 4 ورزشكار مرد اسكيت: 1 ورزشكار مرد و 1 ورزشكار زن وزنه برداري: 8 ورزشكار مرد ووشو: 7 ورزشكار مرد و 2 ورزشكار زن كشتي آزاد: 7 ورزشكار مرد كشتي فرنگي: 7 ورزشكار مرد شطرنج: 6 ورزشكار مرد و 6 ورزشكار زن شنا: 8 ورزشكار مرد شيرجه : 4 ورزشكار مرد واترپلو: 13 ورزشكار مرد راگبي: 12 ورزشكار مرد تعداد كلي: 397 ورزشكار شامل 305 ورزشكار مرد و 92 ورزشكار زن طبق تصميم هيات اجرايي كميته ملي المپيك و سازمان تربيت بدني اعلام اين ليست به منزله اعزام قطعي تيم ها نخواهد بود و قطعاً ميزان آمادگي نفرات اعزامي و تيم ها طبق گزارشات نمايندگان و ناظرين كميته ملي المپيك اين موضوع را قطعيت مي بخشد. تعداد همراهان تيم ها چه از نظر ورزشكار و چه مربيان بستگي به تصميم نهايي و تعداد كلي ورزشكاران هر رشته دارد كه طبق قوانين و مقررات شوراي المپيك آسيا اعمال خواهد شد. تعداد سهميه افراد حاضر در دهكده نيز بر اساس آماري است كه به صورت قطعي بايد به ستاد تشكيلاتي بازي ها اعلام شود تا آنها مشخص كنند كه كاروان ايران چه ميزان سهميه اسكان در دهكده را دارد. در برخي رشته ها تعداد ورزشكاران معرفي شده به ستاد تشكيلاتي بازي ها بيش از ليست فعلي است كه اين اقدام با پيش بيني احتمالات آسيب‌ديگي و ايجاد مصدوميت براي اردونشينان صورت گرفته تا امكان جايگزيني وجود داشته باشد. كارت هاي ويژه مسئولان فدراسيون ها و كادر فني، داوران و كادر اجرايي تيم هاي مختلف براي حضور در دهكده بازي ها نيز بر اساس تقسيم بندي خاص خود صورت خواهد گرفت. انتهاي پيام/</TEXT>
</DOC>