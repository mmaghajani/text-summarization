<?xml version="1.0" encoding="utf-8" ?>
<DOC>
<DOCNO>400</DOCNO>
<DATE-TIME>1389/09/08</DATE-TIME>
<CATEGORY>ورزشی</CATEGORY>
<TITLE>5 ورزشکاری که چند مدال گرفتند + عکس</TITLE>
<SUMMARY></SUMMARY>
<NARRATIVE></NARRATIVE>
<TEXT>
شانزدهمین دوره بازیهای آسیایی گوانگجو در حالی به پایان رسید که علاوه بر تعداد مدال، رکورد کسب بیش از یک مدال توسط یک ورزشکار و حضور ورزشکاران چند مداله در تاریخ حضور ایران در این رقابت‌ها نیز شکسته شد.

به گزارش الف، در شانزدهمین دوره بازیهای آسیایی از 21 آبان تا 6 آذرماه در حالی در گوانگجو چین برگزار شد، کاروان ورزشی جمهوری اسلامی ایران با کسب 59 مدال شامل 20 نشان طلا، 14 نقره و 25 برنز در مکان چهارم جدول رده بندی قرار گرفت.

در بین مدال آوران کشورمان در این رقابت‌ها پنج ورزشکار بیش از دو مدال برای ایران بدست آوردند و در این بین و از سابقه حضور ایران در بازیهای آسیایی یک ورزشکار زن برای نخستین بار رکورد کسب سه مدال را برای کشورمان شکست.

الهه احمدی تیرانداز کشورمان در شانزدهمین دوره بازیهای آسیایی گوانگجو صاحب سه نشان نقره و برنز برای ایران شده است. احمدی برای اولین بار تیم تیراندازی ایران را در بخش انفرادی صاحب نشان نقره بازیهای آسیایی در ماده تفنگ سه وضعیت کرد. وی همراه با این تیم در بخش تیمی مدال برنز گرفت. احمدی در بخش تیمی ماده تفنگ 10 متر زنان هم صاحب مدال نقره شد. وی اولین ورزشکار ایرانی است که در بازیهای آسیایی کاروان کشورمان را صاحب سه مدال کرده است. مه لقا جام بزرگ همراه با تیم تفنگ 10 متر زنان در بخش تیمی مدال نقره و همراه با تیم تفنگ سه وضعیت زنان مدال برنز گرفت. 
 
  
الهه احمدی ایستاده در وسط ، مه لقا جام بزرگ در سمت چپ عکس


 سجاد مرادی دونده ارزنده کشورمان نیز در فینال دوی 800 متر مدال طلا و در فینال دوی 1500 متر به مدال نقره دست یافت. این دو مدال در حالی به دست آمد که بیشتر رقبای اصلی وی دونده های آفریقایی بودند که ملیت کشورهای عربی را پذیرفته بودند.
 
 

احمدرضا طالبیان نیز در رشته کانوی هزار متره انفرادی به مدال طلا دست یافت و سپس در فینال کانوی تیمی 1000 متر نیز به مدال برنز رسید.
 
 
 
همچنین محمدرضا رودکی هم در وزن آزاد جودوی مردان، مدال نقره و در وزن 100+ کیلوگرم نیز به نشان برنز دست یافت.
</TEXT>
</DOC>