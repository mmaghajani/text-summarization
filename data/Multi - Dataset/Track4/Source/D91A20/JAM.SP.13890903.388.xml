<?xml version="1.0" encoding="utf-8" ?>
<DOC>
<DOCNO>388</DOCNO>
<DATE-TIME>1389/09/03</DATE-TIME>
<CATEGORY>ورزشی</CATEGORY>
<TITLE>بازي ‌هاي آسيايي گوانگجو
حدادي طلاي پرتاب ديسك را گرفت</TITLE>
<SUMMARY>جام جم آنلاين: احسان حدادي ركورددار پرتاب ديسك آسيا بر سكوي قهرماني بازي ‌هاي آسيايي گوانگجو ايستاد.</SUMMARY>
<NARRATIVE></NARRATIVE>
<TEXT>
به گزارش فارس ، اين مسابقات با حضور پرتابگراني از ايران (احسان حدادي و محمد صميمي)، هند، چين تايپه، قطر (2 پرتابگر)، كويت، ژاپن، كره جنوبي، عراق، تايلند برگزار شد و در پايان احسان حدادي با 67 مترو 99 سانتيمتر به عنوان قهرماني رسيد. در اين ماده پرتابگري از قطر دوم شد.

حدادي با پرتاب‌هاي 63 متر و 50 سانتيمتر، 65 متر و 7 سانتيمتر، 65 متر و 23 سانتي‌متر، 62 متر و 21 سانتيمتر و 67 متر و 99 سانتيمتر و يك خطا، رقابت خود را به پايان برد.

احسان حدادي كه با 69 متر و 32 سانتيمتر ركوردار پرتاب ديسك آسيا است، در كارنامه خود مدال طلاي بازي‌هاي آسيايي دوحه را نيز دارد. 

محمد صميمي ديگر نماينده ايران در پرتاب ديسک هم با حد نصاب 63 متر و 46 سانتي متر که در پرتاب اولش بدست آورده بود به مدال برنز آسيا رسيد. در اين ماده پرتابگر قطر با 64 متر و 56 سانتي متر دوم شد.
</TEXT>
</DOC>