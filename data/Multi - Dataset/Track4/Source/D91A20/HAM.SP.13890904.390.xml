<?xml version="1.0" encoding="utf-8" ?>
<DOC>
<DOCNO>390</DOCNO>
<DATE-TIME>1389/09/04</DATE-TIME>
<CATEGORY>ورزشی</CATEGORY>
<TITLE>800 متر بازی‌های آسیایی گوانگجو
نوزدهمین طلای ایران بر گردن سجاد مرادی</TITLE>
<SUMMARY></SUMMARY>
<NARRATIVE></NARRATIVE>
<TEXT>
ورزش > تورنمنت  - همشهری‌آنلاین:
سجاد مرادی در دوی 800 متر بازی‌های آسیایی گوانگجو به عنوان قهرمانی دست پیدا کرد

سجاد مرادی، نماینده ایران در فینال دوی 800 متر به مدال طلا دست پیدا کرد. وی با زمان یک دقیقه و 45 ثانیه و 45 صدم ثانیه به قهرمانی دست پیدا کرد.

در این ماده عدنان المنتفاق از عراق با 33 صدم ثانیه اختلاف دوم شد و مصعب بالا از قطر با 19 / 46 / 1 دقیقه در جای سوم قرار گرفت.

امیر مرادی، دیگر نماینده ایران در این ماده، آخر شد.

مدال طلای سجاد مرادی نوزدهمین مدال طلای کاروان ورزشی ایران در بازیهای آسیایی گوانگجو است.

رقابت های دو و میدانی بازی های آسیایی 2010 گوانگجو از روز یکشنبه آغاز شده است و تا ششم آذر ماه ادامه دارد.

پیش از این احسان حدادی در پرتاب دیسک یک طلا؛ کاوه موسوی در ماده پرتاب چکش و سجاد مرادی در دوی 1500 متر 2 مدال نقره و محمد صمیمی یک برنز برای دوومیدانی کشورمان به دست آورده بودند.
</TEXT>
</DOC>