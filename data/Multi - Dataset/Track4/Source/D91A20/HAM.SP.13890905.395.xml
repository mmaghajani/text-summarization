<?xml version="1.0" encoding="utf-8" ?>
<DOC>
<DOCNO>395</DOCNO>
<DATE-TIME>1389/09/05</DATE-TIME>
<CATEGORY>ورزشی</CATEGORY>
<TITLE>هندبال ایران به نقره قناعت کرد </TITLE>
<SUMMARY></SUMMARY>
<NARRATIVE></NARRATIVE>
<TEXT>
ورزش > تورنمنت  - همشهری‌آنلاین:
تیم ملی هندبال ایران نخستین بار در تاریخ این رشته بر سکوی نایب قهرمانی بازیهای آسیایی ایستاد.

به گزارش واحد مرکزی خبر، مسابقه فینال هندبال بازیهای آسیایی در بخش مردان امروز بین دو تیم ایران و کره جنوبی برگزار شد.

هندبالیست‌های کشورمان این بازی را با نتیجه 28 بر 32 به کره واگذار کردند تا به مدال نقره این بازیها بسنده کنند.

تیم ملی هندبال ایران در دور مقدماتی این بازیها با تیم‌های هنگ کنگ، کره جنوبی، بحرین و کویت در گروه دوم بازی کرد و با یک باخت برابر تیم کره جنوبی به عنوان تیم دوم راهی مرحله نیمه نهایی شد.

هندبالیست‌‌های کشورمان در مرحله نیمه نهایی برابر ژاپن با نتیجه نزدیک 30 بر 29 به برتری رسیدند تا برای اولین بار در تاریخ این رشته و در رده سنی بزرگسالان به فینال مسابقات هندبال در سطح آسیا راه یابند.</TEXT>
</DOC>