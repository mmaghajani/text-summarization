<?xml version="1.0" encoding="utf-8" ?>
<DOC>
<DOCNO>315</DOCNO>
<DATE-TIME>1390/09/01</DATE-TIME>
<CATEGORY>سیاسی</CATEGORY>
<TITLE>توافق احزاب تونس بر سر تقسيم قدرت</TITLE>
<SUMMARY>سه حزب سياسي اصلي تونس 9 ماه پس از سرنگوني رژيم زين‌العابدين بن علي ديکتاتور تحت حمايت امريکا، در قيام مردمي اين کشور، بر سر تقسيم قدرت به توافق دست يافته‌اند.</SUMMARY>
<NARRATIVE></NARRATIVE>
<TEXT>
اين احزاب عصر روز دوشنبه (30 آبان) تصميم گرفتند حمادي الجبالي از حزب النهضه را به عنوان نخست‌وزير دولت آينده انتخاب کنند.

آن‌ها همچنين منصف مرزوقي از "کنگره براي جمهوري" را به عنوان رييس جمهور و مصطفي بن جعفر از حزب "انجمن دموكراتيك كار و آزادي" را به عنوان رييس مجلس جديد برگزيدند.

نورالدين بحيري، سخنگوي حزب النهضه در اين باره گفت: "ما براي سازمان‌دهي انتخابات طي دوره‌اي حدود يک سال توافق کرديم."

حزب النهضه اکثريت کرسي‌ها را طي انتخابات ماه گذشته ميلادي در مجلس کسب کرد.

گزارش‌ها حاکي است مجلس 217 نفره براي نخستين بار روز سه‌شنبه (اول آذر) براي تاييد اين پست‌ها تشکيل خواهد شد.

مردم تونس در ماه ژانويه با برگزاري تظاهرات در خيابان‌ها در نهايت توانستند ديکتاتور تحت حمايت امريکا را که 23 سال بر قدرت بود سرنگون کنند.

بن علي در اوج انقلاب تونس به عربستان سعودي گريخت.

م ن ک/م ف/م ح ر</TEXT>
</DOC>