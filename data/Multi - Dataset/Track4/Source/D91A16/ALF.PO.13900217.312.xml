<?xml version="1.0" encoding="utf-8" ?>
<DOC>
<DOCNO>312</DOCNO>
<DATE-TIME>1390/02/17</DATE-TIME>
<CATEGORY>سیاسی</CATEGORY>
<TITLE>وضعيت تونس متشنج شد</TITLE>
<SUMMARY></SUMMARY>
<NARRATIVE></NARRATIVE>
<TEXT>
فرحات الراجحي وزير کشور سابق تونس درباره وقوع کودتاي نظامي در صورت پيروزي جنبش نهضت اسلامي تونس در انتخابات مجلس موسسان هشدار داده است.

 عبدالجليل بدوي شنبه در مصاحبه با شبکه خبري العالم گفت: در تونس تنش و نگراني از وقوع کودتا عليه انقلاب وجود دارد و سخنان فرحات الراجحي وزير کشور سابق تونس در اين چارچوب بيان شده است.

وي افزود: اظهارات الراجحي که خود پيش تر قاضي نيز بوده است مي تواند تنش را در تونس تشديد کند زيرا اتهامات خطرناکي است و از سويي اين سخنان توسط يک قاضي مطرح شده که بايد طبق اصول به اسناد و دلايل محکمي استناد کند نه صرف حدس و گمان سخن بگويد.

 بدوي افزود: اظهارات الراجحي در افکار عمومي نگراني ايجاد کرده زيرا از کودتاي نهاد نظامي سخن گفته است و اين مساله مي تواند باعث درگيري و کشمکش شود و همچنين اين نهاد را به همدستي با نظام الجزاير متهم کرده و همه اين اتهامات براساس حدس و گمان است.

 وي به بحران بي اعتمادي ميان دولت و مردم اشاره کرد و اظهار داشت: در عملکرد دولت از نظر تماس و ارتباط با مردم براي تشريح اهداف خود و نشان دادن عزم و اراده سياسي براي تحقق خواسته هاي مردم خلل وجود دارد.

بدوي گفت: دولت کنوني بايد اهداف خود را تشريح کند و عزم و اراده سياسي خود را به ويژه در پيگرد مفسدان و مقاومت در برابر ديکتاتورها ثابت کند.

  وي افزود حتي در شيوه فعاليت کميته هايي که سرگرم بررسي پرونده هاي فساد هستند شفافيت کافي وجود ندارد.

  عبدالجليل بدوي تصريح کرد انتظار مي رود دولت اين وضعيت را درک کند و عزم و اراده سياسي شفافي براي اطمينان دادن به مردم تونس و افکارعمومي از خود نشان دهد.

وي گفت: با توجه به بي ثباتي امنيتي و روند کند فراهم کردن شرايط مناسب براي انتخابات سالم و شفاف و برقراري ثبات ، پايبندي به تاريخ اعلام شده براي برگزاري انتخابات سخت و دشوار است بنابراين بايد ثبات امنيتي برقرار و به شهروندان اطمينان داده و اعتماد ميان دولت و مردم بازگردانده شود که در اين صورت مي تواند انتخابات شفاف برگزار کند.

بدوي با اشاره به اين که عناصر باقيمانده نظام سابق اکنون برخي حوادث را در تونس ايجاد مي کنند؛ افزود: دليل آن آتش سوزي در زندان ها است که همزمان رخ داد و اين بيانگر هماهنگي است و کساني در اين اقدام دست دارند مي خواهند ثبات را در کشور برهم بزنند.

 وي تاکيد کرد: دولت مسووليت بزرگي به عهده دارد و بايد براي پاکسازي صحنه کشور از همه عناصر و نيروهايي که در متشنج کردن اوضاع و برهم زدن امنيت دست دارند؛ تلاش کند.

بدوي تصريح کرد که دولت بايد در پيگرد رييس جمهور سابق و بازخواست همه مافياهايي که در سايه او از امتيازاتي برخوردار بودند؛ از خود جديت نشان دهد.

وي گفت: اين اقدام بايد روشن و شفاف صورت گيرد که باعث جلب اعتماد مردم تونس مي شود. </TEXT>
</DOC>