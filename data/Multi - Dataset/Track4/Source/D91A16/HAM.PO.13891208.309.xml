<?xml version="1.0" encoding="utf-8" ?>
<DOC>
<DOCNO>309</DOCNO>
<DATE-TIME>1389/12/08</DATE-TIME>
<CATEGORY>سیاسی</CATEGORY>
<TITLE>در پي ادامه اعتراضات مردمي
نخست وزیر دولت موقت تونس استعفا داد</TITLE>
<SUMMARY></SUMMARY>
<NARRATIVE></NARRATIVE>
<TEXT>
جهان > آفریقا  - همشهری آنلاین:
همزمان با ادامه اعتراضات مردمی علیه دولت انتقالی تونس و کشته شدن 3 نفر در اعتراضات روز گذشته، "محمد الغنونشی " مجبور به کناره‌گیری از قدرت شد

به گزارش فارس، محمد الغنوشی رئیس دولت انتقالی در تونس همزمان با اعتراضات مردمی در این کشور دقایقی قبل از سمت خود استعفا داد.

الغنوشی در نشست خبری که در شهر تونس برگزار شد، با بیان اینکه تلاش های گسترده‌ای برای به شکست کشاندن اقدامات دولت وجود دارد، تصریح کرد که از سمت خود کناره گیری خواهد کرد.

وی تاکید کرد که تونس برای رسیدن به دموکراسی نیاز به زمان دارد و استعفایش در شرایط کنونی برای کشور ضروری بوده است.

نخست وزیر دولت موقت تونس مدعی شد که پس از خروج زین العابدین بن علی رئیس جمهور مخلوع تونس، قبول مسئولیت کرده تا جلوی خونریزی‌ها در داخل کشور را بگیرد.

در تظاهرات و درگیری‌ها میان مردم انقلابی و نیروهای امنیتی تونس در روز گذشته دست‌کم سه نفر از معترضان کشته شدند و این در حالی است که معترضان تاکید کردند اعتراضات مردمی در میدان القصبه در نزدیکی مقر دولت در پایتخت تا ساقط کردن دولت موقت محمد الغنوشی ادامه دارد.

الغنوشی نخست وزیر دولت زین العابدین بن علی بود که پس از فرار بن علی به عربستان زمام امور را در کشور برعهده گرفت ولی مردم انقلابی تونس او را عامل بن علی می‌داستند و خواستار سرنگونی حکومت‌های وی بودند.</TEXT>
</DOC>