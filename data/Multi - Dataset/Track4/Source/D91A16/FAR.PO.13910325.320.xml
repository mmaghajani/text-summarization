<?xml version="1.0" encoding="utf-8" ?>
<DOC>
<DOCNO>320</DOCNO>
<DATE-TIME>1391/03/25</DATE-TIME>
<CATEGORY>سیاسی</CATEGORY>
<TITLE>دیکتاتور تونس به حبس ابد محکوم شد</TITLE>
<SUMMARY>خبرگزاری فارس: دیکتاتور مخلوع تونس که به عربستان سعودی فرار کرده است، به جرم قتل تظاهرات‌کنندگان تونسی، به حبس ابد محکوم شد.</SUMMARY>
<NARRATIVE></NARRATIVE>
<TEXT>
به گزارش فارس، دادگاه در تونس، زین‌العابدین بن علی رئیس جمهور و دیکتاتور مخلوع این کشور را به دلیل دخالت در قتل تظاهرات‌کنندگان کشورش در سال 2011 به حبس ابد محکوم کرد.

هفته گذشته نیز دادگاه جنایی قاهره همتای مصری وی، حسنی مبارک را به حبس ابد محکوم کرده بود که بسیاری از مردم مصر خواستار اعدام او بودند.

خبرگزاری تونس اعلام کرد: این حکم به موجب اتهام قتل تظاهرات‌کنندگان در تاله و القصرین در ابتدای انقلاب تونس صادر شد.

به گزارش این خبرگزاری، رفیق بالحاج وزیر کشور بن علی نیز به 12 سال زندان محکوم اما علی السریاطی رئیس سرویس امنیتی رئاست جمهوری از اتهامات مشابه تبرئه شد.

پیش از این دادگاه نظامی، روز گذشته در تونس بن علی را به اتهاماتی مانند تحریک به قتل تظاهرات‌ کنندگان به 20 سال زندان محکوم کرده بود.

جرقه انقلاب تونس در پی خودسوزی «محمد بوعزیزی» جوان بیکار تونسی زده شد.

زین‌العابدین بن علی در 14 ژانویه سال2011 با واگذاری قدرت به همراه همسرش کشور را به مقصد عربستان سعودی ترک کرد و هم‌اکنون در پناه آل سعود است.

انتهای پیام/.++</TEXT>
</DOC>