<?xml version="1.0" encoding="utf-8" ?>
<DOC>
<DOCNO>362</DOCNO>
<DATE-TIME>1389/08/23</DATE-TIME>
<CATEGORY>سیاسی</CATEGORY>
<TITLE>استقبال از آزادي سو کي در ميانمار</TITLE>
<SUMMARY></SUMMARY>
<NARRATIVE></NARRATIVE>
<TEXT>
شماري از رهبران و گروه‌هاي حقوق بشر جهان، از آزادي آنگ سان سوکي رهبر مخالفان دولت در ميانمار از بازداشت خانگي، استقبال کرده‌اند. 

سازمان ملل، عفو بين‌الملل و کميسيون اروپايي و همچنين شماري از مقامات جهان از دولت ميانمار خواسته‌اند تا از اعمال محدوديت‌ها بر سو کي دست بردارد. 

همچنين گروه‌هاي حقوق بشر بين‌المللي خواستار آزادي ديگر زندانيان سياسي در ميانمار شده‌اند. 

پس از آزادي، آنگ سان سو کي در جمع هزاران تن از هوادارانش در ميانمار گفت، از همه راه‌هاي دموکراتيک براي دست‌يابي به اهداف استفاده خواهد کرد. 

آزادي سو کي در حالي روي داد که وي انتخابات عمومي هفته گذشته در ميانمار را تحريم کرده بود. 

بازداشت خانگي سو کي در آگوست 2009 پس از امان دادن به يک تبعه امريکايي در خانه‌اش تمديد شده بود. 

آنگ سان سو کي که برنده جايزه صلح نوبل نيز شده است، بيشتر عمرش در دو دهه اخير را در زندان‌هاي حکومت نظامي ميانمار سپري کرده است. 

حزب ملي براي دموکراسي به رهبري سو کي در انتخابات سال 1990 در ميانمار به پيروزي چشمگيري دست يافته بود. 

اگرچه از آن به بعد، وي تحت بازداشت به سر برده و کليه فعاليت‌هاي اين حزب در ميانمار ممنوع شده است. 

م ر/ح ش</TEXT>
</DOC>