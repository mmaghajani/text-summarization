<?xml version="1.0" encoding="utf-8" ?>
<DOC>
<DOCNO>372</DOCNO>
<DATE-TIME>1391/01/14</DATE-TIME>
<CATEGORY>سیاسی</CATEGORY>
<TITLE>مخالف میانماری به پارلمان راه یافت</TITLE>
<SUMMARY>خبرگزاری فارس: "آنگ سان سوچی" از چهره‌های برجسته مخالفان میانمار توانست به پارلمان این کشور راه یابد.</SUMMARY>
<NARRATIVE></NARRATIVE>
<TEXT>
به گزارش فارس، مردم میانمار دیروز یکشنبه در انتخابات میان‌دوره‌ای پارلمانی شرکت کردند و همانگونه که انتظار می‌رفت "آنگ سان سوچی" چهره سیاسی مخالف که به تازگی اجازه فعالیت پیدا کرده است، توانست به پارلمان راه یابد.

دویچه وله گزارش داد، حزب آنگ سان سوچی، او را پیروز انتخابات پارلمانی این کشور معرفی کرد.

این یک پیروزی نمادین برای خانم سان سوچی است و وی امکان ایجاد تغییرات اساسی در مناسبات قدرت را نخواهد داشت چرا که از 664 کرسی پارلمان بیشتر آن به دولت نظامی و حزب حاکم تعلق دارد.

رقابت در این انتخابات بر سر ۴۵ کرسی بود که حدود هفت درصد کرسی‌‌های پارلمان میانمار را تشکیل می‌د‌هند.

به نقل از منابع دولتی حدود ۶ میلیون و ۸۰۰ هزار نفر در حوزه‌های‌انتخاباتی واجد شرایط رأی‌دهی بودند.

انتهای پیام/ص
</TEXT>
</DOC>