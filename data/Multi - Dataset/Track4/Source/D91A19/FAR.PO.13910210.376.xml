<?xml version="1.0" encoding="utf-8" ?>
<DOC>
<DOCNO>376</DOCNO>
<DATE-TIME>1391/02/10</DATE-TIME>
<CATEGORY>سیاسی</CATEGORY>
<TITLE>در سفر 3 روزه خود به میانمار
دبیرکل سازمان ملل با رهبر مخالفان دولت میانمار دیدار می‌کند</TITLE>
<SUMMARY>خبرگزاری فارس: دبیر کل سازمان ملل در سفر سه روزه خود به میانمار علاوه بر رئیس جمهور این کشور با رهبر حزب مخالفان دولت نیز دیدار و گفتگو خواهد کرد.
</SUMMARY>
<NARRATIVE></NARRATIVE>
<TEXT>
به گزارش فارس به نقل از الجزیره، "بان کی مون" دبیر کل سازمان ملل که به منظور دیدار با مقامات دولت میانمار به این کشور سفر کرده قرار است با آنگ سان سوچی رهبر مخالفان دولت میانمار و عضو پارلمان این کشور نیز دیدار و گفتگو کند.

بان کی مون هفته گذشته به خبرنگاران گفته بود که دوره اانتقالی کشور میانمار به لحظه مهمی رسیده است. وی قرار است در دیدار با سان سوچی درباره امتناع از عدم ورود به پارلمان توسط حزب سوچی بحث و گفتگو کند.

براساس این گزارش، "کاترین اشتون" مسئول سیاست خارجی اتحادیه اروپا نیز هم اکنون در میانمار به سر می‌برد. اتحادیه اروپا در نشست اخیر خود تصمیم گرفت تحریم‌های اقتصادی و مالی میانمار را در راستای اجرای اصلاحات سیاسی گسترده در این کشور لغو کند.

اشتون روز شنبه دفتر اتحادیه اروپا در "یانگون" پایتخت میانمار را افتتاح کرد. این دفتر علاوه بر نقش سیاسی دارای نقش کمکی نیز است.

دولت میانمار طی یک سال گذشته اصلاحات گسترده‌ای را از جمله آزادی رهبر مخالفان دولت از حبس خانگی بعد از 22 سال در دستور کار قرار داده است.

انتهای پیام/م.ص
</TEXT>
</DOC>