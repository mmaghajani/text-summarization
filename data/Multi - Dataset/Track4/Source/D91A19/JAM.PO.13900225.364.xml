<?xml version="1.0" encoding="utf-8" ?>
<DOC>
<DOCNO>364</DOCNO>
<DATE-TIME>1390/02/25</DATE-TIME>
<CATEGORY>سیاسی</CATEGORY>
<TITLE>آنگ سان سوكي تاكيدكرد:
نياز فوري به تغييرات در برمه</TITLE>
<SUMMARY>جام جم آنلاين: خانم آنگ سان سوكي، رهبر دموكراسي خواه برمه (ميانمار) به شبكه خبري دويچه وله گفت: بعد از 15 سال تحمل زندان گرچه به طور رسمي آزاد هستم اما از لحاظ دروني احساس آزادي ندارم چرا كه هر لحظه اين امكان وجود دارد كه دوباره بازداشت شوم.</SUMMARY>
<NARRATIVE></NARRATIVE>
<TEXT>
به گزارش ايسنا، خانم آنگ سان سوكي با اشاره به اقدامات خونتاي ( دولت نظامي) برمه (ميانمار) كه تاكنون چهار بار وي را زنداني كرده، گفت: خونتاي ميانمار اقدامات بسيار كمي را در اين كشور انجام داده اما اقدامات انجام گرفته ظاهري بوده است. در شرايطي كه 2000 زنداني سياسي در اين كشور وجود دارد و همه‌ مردم اجازه اظهار نظر سياسي ندارند نمي‌توان از تغييرات سخن گفت.

رهبر حزب مخالف دولت نظامي برمه در ادامه با اشاره به ضعف مديريت اقتصادي خونتاي حاكم تاكيد كرد: نياز فوري به تغييرات در هر صورت روز به روز به تعداد جواناني كه خواستار تغييرات و ايفاي نقش سياسي هستند، بيشتر مي‌شود.

آنگ سان سوكي در ادامه با اشاره به عدم شكاف بين حزب مخالف گفت: امر مسجل ايجاد شكاف بين مردم و ارتش است.

رهبر دموكراسي خواه ميانمار در ادامه گفت: در هر صورت ما خواستار تغييراتي هستيم كه براي كل كشور سودمند است، هم حزب مخالف و هم ارتش و من آمادگي توافق در چنين زمينه‌اي را داريم. 
</TEXT>
</DOC>