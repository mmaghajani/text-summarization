<?xml version="1.0" encoding="utf-8" ?>
<DOC>
<DOCNO>379</DOCNO>
<DATE-TIME>1391/03/25</DATE-TIME>
<CATEGORY>سیاسی</CATEGORY>
<TITLE>برای دریافت جایزه‌ای که ۲۱ سال از زمان اهدای آن می‌گذرد
"آنگ سان سوچی" به اروپا سفر کرد</TITLE>
<SUMMARY>خبرگزاری فارس: آنگ سان سوچی رهبر مخالفان میانمار در اولین سفر اروپایی خود پس از نزدیک به یک ربع قرن، وارد ژنو شده است تا در آغاز این سفر در یک نشست سازمان ملل سخنرانی کند.
</SUMMARY>
<NARRATIVE></NARRATIVE>
<TEXT>
به گزارش فارس به نقل از بی بی سی، سوچی قرار است در "سازمان بین المللی کار" وابسته به سازمان ملل که یک مبارزه طولانی علیه بیگاری و استفاده از کودکان کارگر در میانمار را هدایت کرده است سخنرانی کند.

آنگ سان سوچی بخش اعظم 24 سال گذشته را در بازداشت خانگی سپری کرده است.

این که اولین بازدید او از اروپا از سال 1988 تاکنون است گام مهمی در فرآیند پیشرفت سیاسی این کشور تلقی می‌شود.

او در جریان این سفر دو هفته ای از کشورهای بریتانیا، سوئیس، ایرلند، فرانسه و نروژ بازدید خواهد کرد. سفر به نروژ برای دریافت جایزه صلح نوبلی است که در سال 1991 برنده آن شده بود.

این دومین سفر خارجی او از زمان بازدید از تایلند در ماه مه است.

او پیش از ترک میانمار به خبرنگاران گفت که انتظار دارد این سفر چشمانش را باز کند.

او گفت: هر کشور متفاوت خواهد بود. وقتی وارد هر یک از آنها شدم خواهم دانست که میانمار چقدر عقب مانده است.

انتهای پیام/م.ص
</TEXT>
</DOC>