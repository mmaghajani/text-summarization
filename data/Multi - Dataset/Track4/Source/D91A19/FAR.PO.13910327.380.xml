<?xml version="1.0" encoding="utf-8" ?>
<DOC>
<DOCNO>380</DOCNO>
<DATE-TIME>1391/03/27</DATE-TIME>
<CATEGORY>سیاسی</CATEGORY>
<TITLE>"آنگ سان سوچی" بعد از ۲۱ سال جایزه نوبل صلح را دریافت کرد</TITLE>
<SUMMARY>خبرگزاری فارس: رهبر مخالفان دولت میانمار با حضور در اسلو پایتخت نروژ جایزه نوبل صلح که ۲۱ سال از زمان اهدای آن می‌گذرد را دریافت کرد.
</SUMMARY>
<NARRATIVE></NARRATIVE>
<TEXT>
به گزارش فارس به نقل از خبرگزاری آسوشیتدپرس، رهبر مخالفان دولت میانمار امروز بعد از 21 سال با حضور در اسلو پایتخت نروژ و مقر نوبل صلح جایزه خود را دریافت کرد.

وی پیش از دریافت جایزه خود دقایقی برای حاضران سخنرانی کرد و خواهان پیشبرد آزادی و دموکراسی در کشورش شد.

آنگ سان سوچی 21 سال پیش برنده جایزه صلح نوبل شد اما به دلیل در حبس بودن نتوانست در مراسم دریافت جایزه خود شرکت کند و پسران و همسرش که در لندن زندگی میکردند جایزه را دریافت کردند.

سوچی که 66 سال سن دارد، برای نخستین بار از سال 1988 تاکنون به مقصد نروژ و انگلیس سفر کرده است. همچنین برای نخستین بار ظرف دو دهه برای وی گذرنامه صادر شده است.

سوچی از مدت ها قبل گفته بود تلاش می کند که در نخستین سفر خود به خارج از میانمار از نروژ دیدن کند، تا از این کشور اسکاندیناوی به دلیل حمایت اش از وی در جریان سال ها حبس قدردانی به عمل آورد و جایزه اش را که 21 سال پیش به خاطر فعالیت‌های دمکراسی خواهانه از آن خود کرد، دریافت کند.

انتهای پیام/م.ص
</TEXT>
</DOC>