<?xml version="1.0" encoding="utf-8" ?>
<DOC>
<DOCNO>377</DOCNO>
<DATE-TIME>1391/02/13</DATE-TIME>
<CATEGORY>سیاسی</CATEGORY>
<TITLE>سوگند سوو چی در پارلمان میانمار</TITLE>
<SUMMARY></SUMMARY>
<NARRATIVE></NARRATIVE>
<TEXT>
جهان > آسیا  - همشهری آنلاین: 
آنگ سان سوو چی چهارشنبه 13 اردیبهشت در پارلمان برمه سوگند خورد.


از آغاز مخالفت‌های سوو چی علیه حاکمان میانمار از حدود 25 سال پیش تا به حال، این اولین بار است که صاحب دفتر عمومی می‌شود.

ورود این رهبر مخالفان 66 ساله به جمع قانونگذاران آغاز دوره سیاسی جدیدی در برمه به حساب می‌آید. این رویداد ،حرکتی تنش‌زدا و همراه با ریسک بین حزب او و دولت اصلاح‌طلب رئیس‌جمهور فعلی است که حکومت را سال گذشته از ارتش تحویل گرفت.

حزب لیگ ملی برای دموکراسی که حزب سوو چی است تعداد کمی از کرسی‌های مجلس تحت تسلط حزب حاکم را در اختیار دارد بنابراین نفوذ چندانی در تصمیم‌های پارلمان نمی‌تواند داشته باشد.

اما نمایندگان جدید قصد دارند بخشی از خواسته‌های عموم را در لایحه‌های مجلس لحاظ کنند.این حرکتی است که تا به حال  انجام نشده و دلیل آن آماده شدن آنها برای انتخابات عمومی دیگر در سال 2015 است.

مراسم سوگند ورود به پارلمان در پایتخت میانمار برگزار شد.
</TEXT>
</DOC>