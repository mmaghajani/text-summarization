<?xml version="1.0" encoding="utf-8" ?>
<DOC>
<DOCNO>374</DOCNO>
<DATE-TIME>1391/01/26</DATE-TIME>
<CATEGORY>سیاسی</CATEGORY>
<TITLE>کامرون و سان سوچی خواستار لغو تحریم‌های میانمار شدند</TITLE>
<SUMMARY>خبرگزاری فارس: "دیوید کامرون" و "آنگ سانگ سوچی" رهبر مخالفان میانمار خواستار لغو تحریم‌های غرب علیه دولت میانمار شدند.</SUMMARY>
<NARRATIVE></NARRATIVE>
<TEXT>
به گزارش فارس به نقل از شبکه الجزیره، دیوید کامرون نخست وزیر انگلیس با آنگ سان سوچی در محلی که وی به مدت ۲۲سال توسط دولت نظامی این کشور حبس خانگی بود دیدار و گفتگو کرد.

دیوید کامرون با اشاره به اصلاحات سیاسی در میانمار گفت: اگر غرب می‌خواهد واقعا شاهد توسعه بیشتر آزادی و دموکراسی در میانمار باشد باید به اقدامات این کشور واکنش مثبت نشان دهد.

کامرون در این دیدار تاکید کرد که تحریم‌های تسلیحاتی باید باقی بماند اما سایر تحریم‌ها باید معلق شوند.

دیدار کامرون از میانمار اولین دیدار یک مقام انگلیسی بعد از چند دهه از میانمار است. پیش از این نیز کامرون با "تین سین" رئیس جمهور اصلاح طلب میانمار دیدار کرد.

اتحادیه اروپا قرار است در ماه جاری و در واکنش به اصلاحات سیاسی و اقتصادی در میانمار، لغو تحریم‌های این کشور را مورد بررسی قرار دهد.

دولت کنونی میانمار یک سال پیش و به دنبال واگذاری قدرت توسط دولت نظامی سابق این کشور به قدرت رسید.

انتهای پیام/م.ص
</TEXT>
</DOC>