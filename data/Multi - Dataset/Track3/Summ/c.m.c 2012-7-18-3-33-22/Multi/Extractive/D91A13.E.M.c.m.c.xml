رضا تقی پور، شبکه ملی اینترنت را اینگونه معنی کرده است: «شبکه ملي اينترنت به اين معنا است که يک شبکه گسترده با پهناي باند زياد در داخل کشور براي پاسخگويي به نيازهاي دولت الکترونيک در فازهاي مختلف راه‌اندازي شود که اميدواريم بتوانيم فاز اول آن را ظرف امسال به نتيجه برسانيم».
اگر مسئولان ذی‌ربط از همان ابتدا به جای «اینترنت ملی» از واژه «شبکه ملی پرسرعت» یا اصطلاحا «اینترانت» نام مي‌بردند هیچ مشکلی پیش نمي‌آمد و کارشناسان و نخبگان فناوری اطلاعات هم از این مساله استقبال     مي‌کردند.
در نخستین اقدام قرار شد که طرح مفهومي ‌اینترنت ملی تا تابستان 85 ارائه شود، اما این طرح بعدا به آذر همان سال موکول شد.

وی پهنای زیاد باند ارسال تصویر ، صوت و حجم زیاد اطلاعات را از ویژگی های این شبکه دانست.
با افزایش 100 برابری پهنای باند اینترنت قرار است دسترسی به اینترنت حداقل 8 مگابیت و حداکثر 20 مگابیت برثانیه برای یک کاربر خانگی ممکن شود و این در حالی است که هم اکنون سرعت دسترسی به اینترنت در کشوری مانند کره جنوبی که در جایگاه نخست کشورهای جهان از این حیث قراردارد برای کاربران خانگی 8 هزار برابر رقم فعلی اینترنت در ایران و حدود یک گیگابیت برثانیه (هزار مگابیت) است .
شبکه ملی اینترنت که در فاز نخست قرار است برای 10 میلیون کاربر ایرانی دسترسی به پهنای باند با سرعت 20 مگابیت بر ثانیه را به ارمغان بیاورد 70 درصد نیازهای کاربران که تاکنون از طریق شبکه اینترنت جهانی انجام می شد را با امنیت و سرعتی بالاتر برطرف خواهد کرد.
تقی پور تاکید کرد: شبکه ملی اطلاعات می تواند الگوهای کشور را در حوزه‌ های مختلف همچون کسب و کار الکترونیکی، سلامت الکترونیک و آموزش الکترونیک برطرف کند.
رضا تقی پور با اشاره به اینکه امروز افزایش 75 برابری سرعت اینترنت در شبکه ملی اطلاعات آزمایش شد افزود: این شبکه برای انواع خدمات از جمله خدمات دولت الکترونیک و در زمینه‌های مختلف تجارت، کسب و کار و بانکداری کاربرد دارد.
وزیر ارتباطات و فناوری اطلاعات در خصوص ویژگی‌های شبکه ملی اطلاعات، افزود: این شبکه دو مشکل پهنای باند و امنیت را برای ما حل می‌کند. 
وزیر ارتباطات و فناوری اطلاعات تاکید کرد: شبکه ملی اطلاعات شبکه‌ای است که براساس پاسخگویی به تمام نیازهای 10 تا 15 سال آینده کشور طراحی شده است.
وزیر ارتباطات و فناوری اطلاعات با اشاره به تصمیمات راهبردی کشور در عرصه راه اندازی زیرساختهای دفاع سایبری، از زیربار آمدن اولین مرحله از شبکه ملی اطلاعات در خردادماه سال 91 به عنوان یکی از تصمیمات اصلی در این بخش خبر داد.
عضو اصلی شورای حل اختلاف جرایم اینترنتی دادگستری کل استان تهران تاکید کرد:‌ باید به این موضوع توجه داشت که با راه‌اندازی شبکه ملی اطلاعات، هیچ محدودیتی برای دسترسی به اینترنت جهانی برای کاربران به وجود نخواهد آمد.
وی افزود: کاربرد اصلی این شبکه نیز این است که اطلاعاتی که در کشور تولید می‌شود و حجم آن روز به روز افزایش می‌یابد در داخل کشور منتقل می‌شود دیگر در پهنای باند بین‌المللی مبادله نشود و هزینه‌ای برای آن صرف نگردد.
معاون وزیر ارتباطات و فناوری اطلاعات در تشریح آخرین وضعیت راه اندازی شبکه ملی اطلاعات به جزئیات جدیدی از راه اندازی این طرح اشاره کرد و گفت: فاز اول اینترنت ملی فعلا برای کاربران دولتی و شبکه های اختصاصی تا پایان امسال راه اندازی می شود.
حکیم جوادی در پاسخ به این سوال که جداسازی اینترنت از شبکه ملی اینترنت برای کاربر محسوس خواهد بود، تصریح کرد که کاربر نباید خود را ناراحت این موضوع کند و این موضوع اصلا به کاربر ارتباطی ندارد به این معنی که زمانی که کاربر یک موضوع در داخل کشور را جستجو می کند اگر میزبانی و منابع سایت موردنظر در داخل کشور باشد قطعا با سرعت بیشتری به سایت مورد نظر دسترسی پیدا خواهد کرد و چنانچه موضوع مربوط به سایتهای خارج از کشور باشد با سرعتهای تعریف شده برای اینترنت خارجی نیاز خود را تامین می کند.
وی در خصوص شبکه ملی اطلاعات گفت: وزارت ارتباطات باید این شبکه را تا پایان برنامه پنجم راه اندازی کند که قرار است در سه فاز اجرایی شود.