طبق تعریف «رضا تقی پور» "شبکه ملی اینترنت" به معنای:«این است که يک شبکه گسترده با پهناي باند زياد در داخل کشور براي پاسخگويي به نيازهاي دولت الکترونيک»، در صورتی که اگر به جای استفاده از واژه «اینترنت ملی» از  واژه «شبکه ملی پرسرعت» یا اصطلاحا «اینترانت» استفاده میکردند اکنون این گمراهی ها و مسائل پیش آمده بوجود نمی آمد.
بر این اساس این طرح قرار است که در سه فاز اجرا شود که  نخست آن در نیمه اول سال 91 به بهره برداری میرسد و فاز دوم آن تا پایان سال 92 به اتمام خواهد رسید و فاز پایانی در سال بعد اجرا خواهد شد.
طبق این طرح قرار است پهنای باند کشور 100 برابر افزایش یابد و حداقل 8 مگابیت و حداکثر 20 مگابیت بر ثانیه برای هر کاربر خانگی باشد،«رضا تقی پور» مهمترین دستاورد شبکه ملی اینترنت را ایجاد امنیت و مصون ماندن از حملات اینترنتی و کاهش هزینه ها عنوان کرد.
همچنین وی تصریح کرد با اجرای «شبکه ملی اطلاعات» ارتباط کسی با اینترنت بین الملل قطع نمیشود و فقط اطلاعاتی که در دیتا سنتر های ایرانی موجود است را میتواند با سرعت بیشتر مشاهده کند و هیچ گونه محدودیتی با اینترنت بین الملل نخواهد بود و گفت کاربران از این نظر نگرانی نداشته باشند، شبکه ملی اطلاعات شبکه‌ای است که براساس پاسخگویی به تمام نیازهای 10 تا 15 سال آینده کشور طراحی شده است.
وی گفت : اکنون 25 استان از 31 استان کشور آماده راه اندازی این شبکه هستند و در 6 استان دیگر این امکانات در حال راه اندازی هستند.