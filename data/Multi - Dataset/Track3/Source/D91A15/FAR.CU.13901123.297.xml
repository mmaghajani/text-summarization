<?xml version="1.0" encoding="utf-8" ?>
<DOC>
<DOCNO>297</DOCNO>
<DATE-TIME>1390/11/23</DATE-TIME>
<CATEGORY>فرهنگی</CATEGORY>
<TITLE>«روزهای زندگی» جوایز جشنواره را درو کرد
اسامی کامل برگزیدگان سی‌امین جشنواره بین‌المللی فیلم فجر</TITLE>
<SUMMARY>خبرگزاری فارس: در حالی سی‌امین جشنواره بین‌المللی فیلم فجر با برگزاری آیین اختتامیه به کار خود پایان داد که «روزهای زندگی» به کارگردانی «پرویز شیخ‌طادی» بیشترین جوایز را از آن خود کرد.
</SUMMARY>
<NARRATIVE></NARRATIVE>
<TEXT>
به گزارش خبرنگار سینمایی فارس، برگزیدگان سی‌امین جشنواره بین‌المللی فیلم فجر به شرح زیر معرفی شدند:

* مسابقه سینمای ایران (سودای سیمرغ)

بهترین فیلم:

در این بخش سیمرغ بلورین اهدا نشد و تنها دو دیپلم افتخار بهترین فیلم به «سعید سعدی» برای فیلم «روزهای زندگی» و «رضا رخشان» برای «ضد گلوله» اهدا شد.

بهترین کارگردانی:

سیمرغ بلورین بهترین کارگردانی سی‌امین جشنواره بین‌المللی فیلم فجر به «پرویز شیخ‌طادی» برای کارگردانی فیلم سینمایی «روزهای زندگی» اهدا شد.

 

بهترین فیلمنامه:

سیمرغ بلورین به خاطر فیلم «ضد گلوله» به مصطفی کیایی اهدا شد.

بهترین بازیگر زن:

دیپلم افتخار بهترین بازیگر زن نیز برای «تلفن همراه رئیس جمهور» به بهناز جعفری و سیمرغ بلورین برای «روزهای زندگی» به «هنگامه قاضیانی» اهدا شد.

بهترین بازیگر مرد:

در بخش بهترین بازیگر نقش اول مرد، سیمرغ بلورین به «فرهاد اصلانی» برای فیلم‌های «خرس» و «زندگی خصوصی» اهدا شد.

بهترین بازگی نقش مکمل زن:

در بخش بهترین بازیگر نقش مکمل زن، سیمرغ بلورین برای «یکی می‌خواد باهات حرف بزنه» به یکتا ناصر اهدا شد.

بهترین بازیگر نقش مکمل مرد:

سیمرغ بلورین بهترین بازیگر نقش مکمل مرد برای فیلم سینمایی «خوابم می‌آد» به اکبر عبدی اهدا شد.

بهترین موسیقی:

دیپلم افتخار برای «گشت ارشاد» به ناصر چشم آذر و سیمرغ بلورین به «حسین علیزاده» برای فیلم «ملکه» اهدا شد.

بهترین فیلمبرداری:

دربخش  بهترین فیلمبرداری، سیمرغ بلورین برای «روزهای زندگی» به امیر کرمی و برای «راه بهشت» دیپلم افتخار به «حسن پویا» اهدا شد.

بهترین تدوین:

سیمرغ بلورین بهترین تدوین نیز به «هایده صفی‌یاری» برای «نارنجی پوش» تقدیم شد.

بهترین صدابرداری:

سیمرغ بلورین بهترین صدابرداری به «ساسان نخعی» برای «بوسیدن رو ماه» اهدا شد.

بهترین صداگذاری:

سیمرغ بلورین بهترین صداگذاری به «محمدرضا دلپاک» برای فیلم «خرس» اهدا شد و فرامرز ابوالصدق در این بخش برای «روزهای زندگی» دیپلم افتخار دریافت کرد.

بهترین طراحی صحنه و لباس:

در بخش بهترین طراحی صحنه و لباس، سیمرغ بلورین به «عباس بلوندی» برای «ملکه» رسید.

بهترین چهره‌پردازی:

در این بخش، «عباس صالحی» برای «روزها زندگی» سیمرغ بلورین دریافت کرد.

بهترین جلوه‌های ویژه میدانی:

در بخش بهترین جلوه‌های ویژه میدانی، سیمرغ بلورین به «محسن روزبهانی» برای فیلم «روزهای زندگی» اهدا شد.

بهترین جلوه‌های ویژه بصری رایانه‌ای:

در بخش بهترین جلوه‌های ویژه بصری رایانه‌ای، سیمرغ بلورین برای «سلام بر فرشتگان» به کامران سحرخیز، امیر سحرخیز و سیدهادی اسلامی اهدا شد و حسین ایزدی برای فیلم «ملکه» دیپلم افتخار دریافت کرد.

بهترین فیلمنامه اقتباسی:

در بخش بهترین فیلمنامه اقتباسی، سیمرغ بلورین به «علی مصفا» برای نگارش فیلمنامه «پله آخر» اهدا شد.

جایژه ویژه هیئت داوران:

در بخش مسابقه سینمای ایران، جایزه ویژه هیئت داوان به «داریوش مهرجویی» برای کارگردانی فیلم سینمایی «نارنجی پوش» اهدا شد.

جایزه ویژه دبیر جشنواره:

سیمرغ زرین جایزه ویژه دبیر جشنواره برای توجه به سه مضمون «اخلاق، امید و آگاهی» به «رسول صدرعاملی» برای کارگردانی فیلم سینمایی «در انتظار معجزه» اهدا شد.

بهترین فیلم از نگاه ملی:

سیمرغ بهترین فیلم از نگاه ملی به «شور شیرین» ساخته جواد اردکانی اهدا شد که جایزه این بخش را «ابراهیم اصغری» دریافت کرد.

بهترین فیلم از نگاه تماشاگران بخش بین‌الملل:

 سیمرغ بهترین فیلم بین‌الملل از نگاه تماشاگران به «ملکه» اهدا شد.

بهترین فیلم از نگاه تماشاگران بخش مسابقه سینما ایران:

سیمرغ بهترین فیلم سینمای ایران از نگاه تماشاگران به «پیمان معادی» برای فیلم «برف روی کاج‌ها» اهدا شد.

* مسابقه فیلم‌های اول (نگاه نو)

بهترین کارگردانی:

در بخش «نگاه نو» سیمرغ بهترین کارگردانی به «رضا عطاران» برای کارگردانی فیلم سینمایی «خوابم می‌آد» اهدا شد و «مانلی شجاعی‌فرد» برای کارگردانی فیلم «میگرن» دیپلم افتخار گرفت.

بهترین فیلم:

سیمرغ بلورین بهترین فیلم نیز به «محمد قهرمانی» و مرکز گسترش سینمای مستند و تجربی برای فیلم «گیرنده» اهدا شد.

بهترین فیلمنامه:

اکبر روح، مهرداد موفق‌یامی و مهرداد غفارزاده برای نگارش فیلمنامه «گیرنده» دیپلم افتخار گرفتند.

بهترین بازیگر نقش اول مرد:

«سعید راد» در این بخش برای بازی در فیلم «گیرنده» دیپلم افتخار گرفت و «ناصر گیتی‌جاه» هم برای بازی در فیلم «خوابم می‌آد» لوح تقدیر گرفت.

بهترین بازیگر نقش اول زن:

دیپلم افتخار بهترین بازیگر نقش اول زن به «مهناز افشار» برای بازی در فیلم «برف روی کاج‌ها» اهدا شد.

بهترین دستاورد فنی هنری:

لوح تقدیر بهترین دستاورد فنی به «روانبخش صادقی» برای فیلم «فیلادلفی» و دیپلم افتخار به کار گروهی فیلم «تهران 1500» اهدا شد.

* مسابقه سینمای مستند (سینمای حقیقت)

بهترین فیلم مستند:

در بخش‌ فیلم‌های مستند این دوره از جشنواره «بهترین مجسمه دنیا» جایزه ویژه هیئت داوران جشنواره فیلم فجر را از آن خود کرد. 


همچنین مستند در جستجوی پلنگ ایرانی (تهیه کننده: فتح‌الله امیری و صداوسیمای مرکز مازندران) سیمرغ بلورین بهترین فیلم این بخش را به خود اختصاص داد. 


نامزدهای بهترین فیلم مستند عبارتند از: 


مهرجویی کارنامه چهل ساله (تهیه کننده: مانی حقیقی، فرهاد توحیدی) 


بهترین مجسمه دنیا (تهیه کننده: حبیب‌ احمدزاده) 


در جستجوی پلنگ ایرانی (تهیه کننده: فتح‌الله امیری و صداوسیمای مرکز مازندران) 


بهترین کارگردانی مستند:

همچنین «مانی حقیقی» دیپلم بهترین کارگردانی را برای «مهرجویی چهل سالگی» گرفت.

بهترین تصویربرداری مستند:

دیپلم افتخار بهترین تصویربرداری به «محمد لطفیان» برای فیلم مستند «وقتی ابرها پایین می‌آیند» تقدیم شد.

بهترین تدوین مستند:

«اپیزود هملت» در مجموعه «کهریزک چهار نگاه» دیپلم افتخار بهترین تدوین مستند را دریافت کرد. 

بهتریت تحقیق و پژوهش:

دیپلم افتخار بهترین تحقیق و پژوهش در بخش مستند به «ارد عطارپور» و «سعید ملیح» برای فیلم مستند «خلیج فارس» اهدا شد.
</TEXT>
</DOC>