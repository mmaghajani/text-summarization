<?xml version="1.0" encoding="utf-8" ?>
<DOC>
<DOCNO>299</DOCNO>
<DATE-TIME>1390/11/23</DATE-TIME>
<CATEGORY>فرهنگی</CATEGORY>
<TITLE>متن و حاشیه اختتامیه جشنواره فیلم فجر+ برنده ها</TITLE>
<SUMMARY></SUMMARY>
<NARRATIVE></NARRATIVE>
<TEXT>
مراسم اختتامیه سی امین جشنواره فیلم فجر با معرفی برگزیدگان سینمای ایران در سال۹۰ یکشنبه شب در تالار وحدت برگزار شد.

به گزارش الف، در این مراسم برگزیدگان چهار بخش مسابقه سینمای ایران، فیلم‌های اول، مستندهای بلند و مواد تبلیغی جوایز خود را دریافت کردند.

اجرای مراسم اختتامیه را محمدرضا شهیدی فرد به عهده داشت، با حاشیه هایی همراه بود:
شهیدی فرد تلاش می کرد هنگام اعلام اسامی نامزدها و برندگان، هیجان در تالار وحدت هرچه بیشتر شود اما افکت های صوتی و تصویری مراسم پایانی چندان مناسب نبود.

مراسم اختتامیه جشنواره فجر امسال توسط شبکه آی فیلم بطور زنده پخش می شد. 
اکبر عبدی برنده سیمرغ بلورین بهترین بازیگر نقش مکمل مرد، پس از دریافت سیمرغ ÷شت تریبون قرار گرفت و به شدت تشویق شد و گفت: جایزه خیلی دیر به من اهدا شد و برای من حکم زنگوله پای تابوت را دارد. من باید جایزه را برای بازی در فیلم «ای ایران» می‌گرفتم، به خاطر حضور در فیلمی که دو سال به طول انجامید و ۱۹۵ هزار تومان برای آن دستمزد گرفتم. من جایزه‌ام را بارها و بارها از مردم گرفته‌ام اما این جایزه را باید برای «آدم برفی» می‌گرفتم که اصلاً در بخش مسابقه راه نیافت. عبدی همچنین از اساتیدش داود میرباقری، عزت‌الله انتظامی، استاد مشایخی و مرحوم حاتمی و نیز عبدالله اسکندری و مادرش که برای این که اورا به کلاس‌های بازیگری بفرستد سه النگویش را فروخت، تشکر کرد و شدیدا تشویق شد. عبدی در خاتمه افزود: من همیشه از سوی مردم در حال سیمرغ گرفتن هستم. از عطاران عزیز که به من اعتماد کرد و به دلیل فوت پیرزن‌های بازیگر این نقش را به من سپرد تشکر می‌کنم، زیرا او این نقش را برای من در نظر گرفت در حالی که تهیه‌کننده مایل بود نقش را به یکی از افراد مسن با دستمزدی ناچیز بدهد. تهیه‌کننده حتی یک خسته نباشید هم تاکنون به من نگفته است.

برخی از برندگان سیمرغ از جمله علی مصفا و فرهاد اصلانی در سالن حضور نداشتند و جوایزشان را همکارانشان در فیلم و یا اعضای خانواده شان دریافت کردند.
پرویز شیخ‌طادی برنده سیمرغ بلورین بهترین کارگردانی بخش مسابقه سینمای ایران، جایزه خود را به «ابوالقاسم طالبی» کارگردانی فیلم سینمایی «قلاده‌های طلا» اهدا کرد وی از داوود میرباقری نیز تجلیل کرد.

داریوش مهرجویی برای فیلم «نارنجی‌پوش» جایزه ویژه هیئت داوران را دریافت کرد. مهرجویی از بازی حامد بهداد در فیلم خود به نیکی یاد کرد و گفت یکی از سیمرغهایش را به بهداد خواهد داد. مهرجویی همچنین از نظم و برنامه ریزی مناسب جشنواره امسال تقدیر کرد و آنرا بهترین جشنواره این ۳۰سال ارزیابی کرد.

امسال ۳فیلم در موضوع دفاع مقدس با کیفیت بالایی در مسابقه سینمای ایران حضور داشتند و مورد توجه منتقدان و هیات داوران نیز قرار گرفتند: «روزهای زندگی» به کارگردانی پرویز شیخ‌طادی، «ملکه» به کارگردانی محمدعلی باشه‌آهنگر و «ضدگلوله» به کارگردانی پیمان معادی برنده بهترین فیلم از نظر تماشاچیان، آخرین کسی بود که جایزه گرفت و شدیدا مورد تشویق قرار گرفت. معادی در سخنان کوتاهی از اصغر فرهادی به نیکی یاد کرد و به شدت تشویق شد.
نامزدها و برندگان سیمرغ های بلورین و دیپلمهای افتخار سی‌امین جشنواره فیلم فجر:

بهترین فیلم: دیپلم افتخار: «روزهای زندگی» سعید سعدی و سیما فیلم و «ضد گلوله» رضا رخشان
دیگر نامزدها: «ملکه» سیدابوالقاسم حسینی و بنیاد سینمایی فارابی، «نارنجی‌پوش» داریوش مهرجویی، «پل چوبی» علی سرتیپی و مهدی داوری، «بوسیدن روی ماه» منوچهر محمدی

بهترین کارگردانی: سیمرغ بلورین: پرویز شیخ‌طادی برای «روزهای زندگی»
دیگر نامزدها: داریوش مهرجویی «نارنجی‌پوش»، محمدعلی باشه‌آهنگر «ملکه»، همایون اسعدیان «بوسیدن روی ماه»، مانی حقیقی «پذیرایی ساده»

بهترین فیلمنامه: سیمرغ بلورین: مصطفی کیایی برای «ضدگلوله»
دیگر نامزدها: «بوسیدن روی ماه» همایون اسعدیان، «روزهای زندگی» پرویز شیخ‌طادی، «ملکه» محمدرضا گوهری و محمدعلی باشه‌آهنگر، «نارنجی‌پوش» وحیده محمدی‌فر و داریوش مهرجویی،

بهترین بازیگر مرد: سیمرغ بلورین: ‌فرهاد اصلانی برای «خرس» و «زندگی خصوصی»
دیگر نامزدها: حمید فرخ‌نژاد «گشت ارشاد» و «روزهای زندگی»، رضا عطاران «خوابم می‌آد»، حسین یاری «یک سطر واقعیت»، میلاد کیمرام «ملکه»، مصطفی زمانی «یه عاشقانه ساده»

بهترین بازیگر زن: سیمرغ بلورین: هنگامه قاضیانی برای «روزهای زندگی»، دیپلم افتخار بهناز جعفری برای «تلفن همراه رئیس جمهور»
دیگر نامزدها: لیلا حاتمی «نارنجی‌پوش»، مهناز افشار «پل چوبی»، شیرین یزدان‌بخش «بوسیدن روی ماه»، ترانه علیدوستی «پذیرایی ساده»

بهترین بازیگر مکمل مرد: سیمرغ بلورین: اکبر عبدی برای «خوابم می‌آد»
دیگر نامزدها: حمیدرضا آذرنگ «ملکه»، ساعد سهیلی «گشت ارشاد»، افشین هاشمی «بی‌خداحافظی»، پولا کیمیایی «گشت ارشاد»، احمد مهرانفر «یه عاشقانه ساده»

بهترین بازیگر مکمل زن: سیمرغ بلورین: یکتا ناصر برای «یکی می‌خواد باهات حرف بزنه»
دیگر نامزدها: ویشکا آسایش «برف روی کاج‌ها»، شبنم مقدمی «بوسیدن روی ماه»، میترا حجار «نارنجی پوش»، بیتا فرهی «در انتظار معجزه»

بهترین فیلمبرداری: سیمرغ بلورین: امیر کریمی برای «روزهای زندگی»، دیپلم افتخار: حسن پویا برای «راه بهشت»
دیگر نامزدها: علیرضا زرین‌دست «ملکه»، حسین جعفریان «بوسیدن روی ماه»، تورج منصوری «پل چوبی»

بهترین تدوین: سیمرغ بلورین: هایده صفی‌یاری برای «نارنجی‌پوش»
دیگر نامزدها: وارژ کریم‌مسیحی و مهدی سعدی «روزهای زندگی»، سعید شاهسواری «بی‌خداحافظی»، مهدی حسینی‌وند «گیرنده»، نیما جعفری جوزانی «ضد گلوله»

بهترین موسیقی: سیمرغ بلورین: حسین علیزاده برای «ملکه»، دیپلم افتخار: ناصر چشم‌آذر برای «گشت ارشاد»
دیگر نامزدها: محمدرضا علیقلی «روزهای زندگی»، فردین خلعتبری «یک روز دیگر»، بردیا کیارس «سلام بر فرشتگان»

بهترین طراحی صحنه و لباس: سیمرغ بلورین: عباس بلوندی برای «ملکه»
دیگر نامزدها: علی نصیری‌نیا «روزهای زندگی»، پروین صفری «پل چوبی»، شهرام قدیری‌فر «‌شور شیرین»، لیلا حاتمی «پله آخر»

نامزدهای بهترین چهره‌پردازی: سیمرغ بلورین: عباس صالحی برای «روزهای زندگی»
دیگر نامزدها: سعید ملکان «ملکه»، ایمان امیدواری «خوابم می‌آد»، رسول سیدعربی «آمین خواهیم گفت»، عبدالله اسکندری «یه عاشقانه ساده»

بهترین صدابرداری: سیمرغ بلورین: ساسان نخعی برای «بوسیدن روی ماه»
دیگر نامزدها: نظام‌الدین کیایی «نارنجی‌پوش»، رضا تهرانی «روزهای زندگی»، پرویز آبنار«بی‌خداحافظی»، عباس رستگارپور «ملکه»

بهترین صداگذاری: سیمرغ بلورین: محمدرضا دلپاک برای «خرس»، دیپلم افتخار: فرامرز ابوالصدق برای «روزهای زندگی»
دیگر نامزدها: امیرحسین قاسمی «ملکه»، پرویز آبنار «بی‌خداحافظی»، مهران ملکوتی «ضد گلوله»

بهترین جلوه‌های ویژه بصری: سیمرغ بلورین: کامران سحر خیز، امیر سحرخیز، سیدهادی اسلامی برای «سلام بر فرشتگان، دیپلم افتخار: حسن ایزدی برای «ملکه»
دیگر نامزدها: فرهاد یوسفی، سعید حاجی‌میری «بیداری»، حسین افشار «راه بهشت»، حسین صفا «روزهای زندگی»

بهترین جلوه‌های ویژه میدانی: سیمرغ بلورین: محسن روزبهانی برای «‌روزهای زندگی»
دیگر نامزدها: محسن روزبهانی «ملکه»، و «ضد گلوله»، جواد شریفی‌راد «شور شیرین»، عباس شوقی «خوابم می‌آد»، حمید رسولیان «گشت ارشاد»، حمید سلیمانی «راه بهشت»

جایزه ویژه هیئت داوران: داریوش مهرجویی برای «نارنجی‌پوش»

بهترین فیلنامه اقتباسی: علی مصفا برای «پله آخر»

سیمرغ زرین دبیر جشنواره: رسول صدرعاملی برای فیلم «در انتظار معجزه» و همچنین به تهیه‌کننده فیلم «شور شیرین»

فیلم منتخب مردمی در بخش بین‌الملل: «ملکه»

فیلم‌های اول
بهترین فیلم: سیمرغ بلورین: «گیرنده» محمد قهرمانی و مرکز گسترش سینمای مستند و تجربی
دیگر نامزدها: محمدرضا تخت کشیان و جواد فرحانی «خوابم می‌آد»، عبدالحسین و محمد ابوالحسنی «تهران ۱۵۰۰»، حسن علیمردانی و مرکز گسترش سینمای مستند و تجربی «سلام بر فرشتگان»، ابراهیم اصغری «پنج‌شنبه آخر ماه»

بهترین کارگردانی: سیمرغ بلورین: رضا عطاران برای «خوابم می‌آد»، لوح تقدیر: مانلی شجاعی‌فرد برای «میگرن»، 
دیگر نامزدها: مهرداد غفارزاده «گیرنده»، فرزاد اژدری «سلام برفرشتگان»، پیمان معادی «برف روی کاج‌ها»

بهترین فیلمنامه: دیپلم افتخار: اکبر روح، مهرداد موفق یامی و مهرداد غفارزاده برای «گیرنده»
دیگر نامزدها: علی مینایی و ابراهیم اصغری «پنجشنبه آخر ماه»، پیمان معادی «برف روی کاج‌ها»، مجید اسماعیلی «داستان سامرا»

بهترین بازیگر مرد: دیپلم افتخار: سعید راد برای «گیرنده»، لوح تقدیر: ناصر گیتی‌جاه برای «خوابم می‌آد»،
دیگر نامزدها: رضا عطاران «خوابم می‌آد»، محمود پاک‌نیت «پنجشنبه آخر ماه»، امین حیایی «پیشونی سفید»

بهترین بازیگر زن: دیپلم افتخار: مهناز افشار برای «برف روی کاج‌ها»
دیگر نامزدها: نیکی کریمی «من همسرش هستم»، باران کوثری «بغض»، هنگامه قاضیانی «میگرن»، پانته‌آ بهرام «میگرن»

بهترین دست آورد هنری یا فنی: دیپلم افتخار: کارگروهی جلوه‌های رایانه‌ای فیلم «تهران ۱۵۰۰»، لوح تقدیر: روانبخش صادقی برای «فیلادلفی» 
دیگر نامزدها: سیدمحمود صدیقی «داستان سامرا»، امیر سحرخیز، کامران سحرخیز و سیدهادی اسلامی «سلام بر فرشتگان»
مواد تبلیغی
بهترین عکس: سیمرغ بلورین: جواد جلالی «بدرود بغداد»، دیپلم افتخار:آرزو اتحاد برای «سیزده ۵۹»
دیگر نامزدها: مهرداد امینی «ورود آقایان ممنوع»، مریم تختکشیان «زندگی با چشمان بسته»، مهدی دلخواسته «پایان نامه»
بهترین پوستر: دیپلم افتخار:احسان برابادی برای «اینجا بدون من»
دیگر نامزدها: محمد روح‌الامین «اینجا بدون من»، امیرشیبان خاقانی «مرهم»، بهزاد خورشیدی «یه حبه قند»، عبدالحمید خزایی برای فیلم «شکارچی شنبه»، «آقا یوسف» در بخش بین‌الملل
بهترین آنونس: دیپلم افتخار:مهدی سعدی برای «اینجا بدون من»
دیگر نامزدها: نازنین مفخم «گلچهره»، میثم مولایی «یه حبه قند»، امیرشیبان خاقانی «ورود آقایان ممنوع» و «مرهم»

مستندها
بهترین فیلم مستند: سیمرغ بلورین: «در جست‌وجوی پلنگ ایرانی» فتح‌الله امیری و صداوسیمای مرکز مازندران
دیگر نامزدها: «مهرجویی کارنامه چهل ساله» مانی حقیقی، فرهاد توحیدی، «بهترین مجسمه دنیا» حبیب‌ احمدزاده
بهترین کارگردانی: سیمرغ بلورین: مانی حقیقی برای «مهرجویی کارنامه چهل ساله»
دیگر نامزدها: «بهترین مجسمه دنیا» حبیب احمدزاده، «در جست‌وجوی پلنگ ایرانی» فتح‌الله امیری، «اپیزود هملت در مجموعه‌ی کهریزک چهارنگاه» محسن امیریوسفی، «خلیج فارس» ارد عطارپور
بهترین تصویربرداری: دیپلم افتخار: محمد لطیفیان برای «وقتی ابرها پایین می‌آیند»
دیگر نامزدها: «البرز» ارسطو مداحی گیوی، «دیلمان بهشت نیاکان» محمدرضا قوام‌پور
بهترین تدوین: دیپلم افتخار: بهمن کیارستمی و پیمان خاکسار برای «اپیزود هملت در مجموعه‌ کهریزک چهارنگاه»
دیگر نامزدها: «بهترین مجسمه دنیا» مجید شتی، «وقتی ابرها پایین می‌آیند» معین کریم‌الدینی و «مهرجویی کارنامه چهل ساله» بهمن کیارستمی، پیمان خاکسار و مانی حقیقی
بهترین تحقیق و پژوهش: دیپلم افتخار: ارد عطارپور و سعید ملیح برای «خلیج فارس»
دیگر نامزدها: «۱۵۵۹» محمدرضا ابوالحسنی، «در جست‌وجوی پلنگ ایرانی» باقر نظامی بلوچی، محمدصادق فرهادی‌نیا، یزدان سینکایی، رحمان اسحاقی تیموری.

جایزه ویژه هیئت داوران بخش مستند: «بهترین مجسمه دنیا» حبیب‌ احمدزاده</TEXT>
</DOC>