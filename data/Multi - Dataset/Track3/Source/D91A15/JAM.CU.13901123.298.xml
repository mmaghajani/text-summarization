<?xml version="1.0" encoding="utf-8" ?>
<DOC>
<DOCNO>298</DOCNO>
<DATE-TIME>1390/11/23</DATE-TIME>
<CATEGORY>فرهنگی</CATEGORY>
<TITLE>جشنواره فيلم فجر
ماني حقيقي برنده سيمرغ بلورين بخش مستند</TITLE>
<SUMMARY>جام جم آنلاين: مانی حقیقی کارگردان فیلم مستند مهرجویی کارنامه 40 ساله سیمرغ بلورین بهترین کارگردانی را در این بخش از آن خود کرد.</SUMMARY>
<NARRATIVE></NARRATIVE>
<TEXT>
جوایز بخش مستند سی امین جشنواره بین المللی فیلم فجر با حضور هیات داوران اهدا شد.

برگزیدگان این بخش عبارتند از:

دیپلم افتخار بهترین تحقیق و پژوهش به ارد عطارپور و سعید ملیح برای فیلم "خلیج فارس"، دیپلم افتخار بهترین تدوین به بهمن کیارستمی و پیمان خاکسار  برای فیلم "اپیزود هملت در مجموعه کهریزک 4 نگاه" و دیپلم افتخار بهترین  تصویربرداری به محمد لطیفیان برای فیلم "وقتی ابرها پائین می آیند" تقدیم شد.

همچنین سیمرغ بلورین بهترین کارگردانی به مانی حقیقی برای فیلم "مهرجویی کارنامه 40 ساله" و سیمرغ بلورین بهترین فیلم مستند به فتح الله امیری و صدا و سیمای مرکزی مازندران برای فیلم "در جستچوی پلنگ ایرانی" و جایزه ویژه هیئت داوران به فیلم "بهترین مجمسه دنیا" ساخته حبیب احمد زاده اهدا شد.

سیمرغ فجر براي "برف روی کاج ها" 

فیلم سینمایی برف روی کاج ها به کارگردانی پیمان معادی سیمرغ بلورین بهترین فیلم از نگاه تماشاگران را از آن خود کرد.

این سیمرغ توسط محمد حسینی وزیر ارشاد ، جواد شمقدری معاونت سینمایی و محمد خزاعی دبیر جشنواره به سید جمال  ساداتیان تهیه کننده و پیمان معادی نویسنده و کارگردان فیلم  برف روی کاج ها اهدا شد.

جوایز بخش مواد تبلیغی جشنواره بین المللی فیلم فجر 

جوایز بخش مواد تبلیغی سی امین جشنواره بین المللی فیلم فجراهدا شد.

داوران بخش مواد تبلیغی سی امین جشنواره فیلم فجر جوایز این بخش را بدین ترتیب اعلام کردند:

دیپلم افتخار بهترین پوستر احسان برابادی برای فیلم "اینجا بدون من "

دیپلم افتخار بهترین آنونس به مهدی سعدی برای فیلم "اینجا بدون من"

دیپلم افتخار بهتر عکس به آرزو اتحاد برای فیلم "سیزده 59 "

همچنین سیمرغ بلورین بهترین عکس به جواد جلالی برای فیلم "بدرود بغداد" اهدا شد.(مهر)
</TEXT>
</DOC>