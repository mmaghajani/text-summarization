<?xml version="1.0" encoding="utf-8" ?>
<DOC>
<DOCNO>288</DOCNO>
<DATE-TIME>1390/11/09</DATE-TIME>
<CATEGORY>فرهنگی</CATEGORY>
<TITLE>نمايش 71 فيلم در جشنواره فجر</TITLE>
<SUMMARY>جام جم آنلاين: دبیر سی امین جشنواره فیلم فجر گفت: 71 اثر سینمایی در بخش های مختلف این رویداد هنری به نمایش در می آید.</SUMMARY>
<NARRATIVE></NARRATIVE>
<TEXT>
محمد خزاعی روز یكشنبه در نشست خبری جشنواره فیلم فجر افزود: 32 اثر سینمایی در بخش سودای سیمرغ - سینمای ایران- به رقابت می پردازند.

وی اضافه كرد: 22 فیلم سینمایی نیز در بخش نگاه نو جشنواره فجر كه شامل اكران آثار كارگردانان اول است نمایش داده خواهد شد.

دبیر جشنواره فیلم فجر همچنین از نمایش عمومی 27 اثر سینمایی در بخش خارج از مسابقه خبر داد و یادآور شد: حضور پنج فیلم از این تعداد هنوز قطعی نیست و كپی این آثار شاید به جشنواره نرسد.

خزاعی به تغییرات بخش تجلی اراده ملی جشنواره سی ام فجر اشاره كرد و توضیح داد: این بخش دیگر محدود به مشاركت برخی نهادها در برگزاری جشنواره و اهدای جوایز به آثار سینمایی نخواهد شد و تلاش ما بر این است در این بخش شرایط مساعدی برای ارتباط مستقیم فیلمسازان با نهادها و سازمان های مختلف فراهم شود.

وي از داوری همه آثار این رویداد در بخش تجلی اراده ملی خبر داد و تاكید كرد:30 نهاد در برگزاری بخش تجلی اراده ملی با جشنواره فیلم فجر مشاركت دارند و این نهادها در این دوره 71 اثر حاضر را داوری خواهند كرد.

خزاعی به ارایه فرم تقاضای 91 اثر مستند در سی امین جشنواره فیلم فجر اشاره كرد و گفت: در روزهای اول تصور نمی كردیم این تعداد فیلم متقاضی حضور در جشنواره باشند؛ از این تعداد حدود 10 اثر در دیگر جشنواره های سینمایی به نمایش درآمده است.

وي یادآور شد: آثار برتر بخش بین الملل و سینمای ملی ایران در این رویداد سینمایی به انتخاب مردم مشخص خواهند شد؛ معتقدم انتخاب برترین فیلم از نگاه مردم یكی از مهم ترین بخش های جشنواره امسال خواهد بود.

دبیر سی امین جشنواره فیلم فجر تاكید كرد: 45 نماینده در سالن های مختلف آرای مردمی را درباره بهترین فیلم سینمایی در بخش ملی و بین الملل به دبیرخانه این رویداد سینمایی منتقل و در نهایت فیلم برتر از نگاه مردم معرفی خواهد شد.
</TEXT>
</DOC>