<?xml version="1.0" encoding="utf-8" ?>
<DOC>
<DOCNO>216</DOCNO>
<DATE-TIME>1390/10/15</DATE-TIME>
<CATEGORY>سیاسی</CATEGORY>
<TITLE>کارشناسان: تروريست نروژي رواني نيست </TITLE>
<SUMMARY>چهار روانشناس مراقب آندرس برينگ بريويک، تروريست نروژي مي‌گويند که وي بيمار رواني نيست و براي وي دارو تجويز نشده است. </SUMMARY>
<NARRATIVE></NARRATIVE>
<TEXT>
گروهي از کارشناسان پس از معاينه بريويک در زندان، روز چهارشنبه (14 دي) گزارش خود را به دادستان عمومي در دادگاهي در اسلو، پايتخت نروژ ارائه کردند. 

اين گروه گزارش‌هاي قبلي درباره وضعيت رواني بريويک را رد کردند و گفتند که اعتقاد ندارند وي بيمار رواني يا اسکيزوفرني داشته باشد. 

بريويک 32 ساله به ارتکاب حملات 22 جولاي 2011 (اول مرداد 1390) که منجر به کشته شدند 77 تن در اسلو شد اعتراف کرد. 

در 29 نوامبر 2011 (8 آذر) دو روانشناس تعيين شده از سوي دادگاه گفتند که بريوک ديوانه است. اين تحليل روانشناسي شديدا از سوي کارشناسان سلامت رواني مورد بحث قرار گرفته است. بسياري از وکيلان قربانيان اين کشتار جمعي از دادگاه منطقه‌اي اسلو انجام تحقيقات ديگري در اين زمينه را خواستار شدند. 

اين روانشناسان پس از 13 جلسه گفت‌وگو با بريويک نتايج جنجالي خود را اعلام کردند. در اين گزارش گفته شده بود که اين قاتل نروژي در "دنياي توهم خود زندگي مي‌کند و همه افکار و اعمالش تحت تاثير توهماتش" قرار دارد. 

بريويک که ديدگاه‌هايي به شدت راست گرايانه‌دارد، پيشتر در اينترنت از نفرت خود نسبت به مسلمانان، احزاب چپ‌گرا و شاخه جوانان حزب کارگر (حزب حاکم) در نروژ خبر داده بود. 
</TEXT>
</DOC>