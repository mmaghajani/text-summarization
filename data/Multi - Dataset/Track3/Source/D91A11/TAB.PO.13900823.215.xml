<?xml version="1.0" encoding="utf-8" ?>
<DOC>
<DOCNO>215</DOCNO>
<DATE-TIME>1390/08/23</DATE-TIME>
<CATEGORY>سیاسی</CATEGORY>
<TITLE>برگزاری دادگاه پرونده قتل عام فجیع در نروژ  </TITLE>
<SUMMARY></SUMMARY>
<NARRATIVE></NARRATIVE>
<TEXT>
نخستين جلسه علني دادگاه رسيدگي به پرونده فرد افراطي راست‌گراي نروژي كه در ماه ژوئيه طي بمب‌گذاري و تيراندازي به كشته شدن 77 تن منجر شد، امروز (دوشنبه) در اسلو آغاز شد.

به گزارش ايسنا به نقل از خبرگزاري آسوشيتدپرس، ده‌ها تن از خبرنگاران در محل دادگاه رسيدگي به پرونده آندرس برينگ بريويك، فرد افراطي راست‌گراي نروژي حضور يافتند اما اين خبرنگاران اجازه عكس گرفتن از اين روند دادگاه را نداشتند.

بريويك درخصوص اتهامات مربوط به حملات 22 ژوئيه به يك منطقه دولتي در اسلو و تيراندازي به غيرنظاميان در يك جزيره در نروژ در اين دادگاه حضور يافت.

بر اساس گزارش‌هاي خبرگزاري رويترز، بريويك در اين دادگاه اعلام كرد كه عامل حملات 22 ژوئيه بوده است اما خود را "گنهكار" نمي‌داند.

وي هم‌چنين صلاحيت اين دادگاه را براي بررسي پرونده‌اش رد كرد.

بريويك در جلسه دادگاه عنوان داشت: من فرمانده نظامي جنبش مقاومت نروژ و شواليه‌هاي معبد هستم. به صلاحيت دادگاه اعتراض دارم چراكه اين دادگاه از سوي سازمان‌هايي حمايت مي‌شود كه حامي ايدئولوژي نفرت و جامعه چند فرهنگي هستند.

پيش از اين جلساتي غيرعلني در زمينه رسيدگي به پرونده بريويك برگزار شده بود. 
</TEXT>
</DOC>