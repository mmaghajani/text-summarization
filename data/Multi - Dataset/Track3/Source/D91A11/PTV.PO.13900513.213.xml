<?xml version="1.0" encoding="utf-8" ?>
<DOC>
<DOCNO>213</DOCNO>
<DATE-TIME>1390/05/13</DATE-TIME>
<CATEGORY>سیاسی</CATEGORY>
<TITLE>نرمش بيش از حد نروژ در برخورد با تروريسم </TITLE>
<SUMMARY>نتايج يک نظرسنجي بعد از حمله تروريستي در نروژ نشان مي­دهد که بيشتر مردم، اين کشور را در برخورد با جنايات بسيار خشونت­آميز بسيار ملايم مي­دانند.</SUMMARY>
<NARRATIVE></NARRATIVE>
<TEXT>
گاردين روز دوشنبه گزارش دادT در اين نظرسنجي که شش روز بعد از انفجار اسلو و کشتار جزيره اوتويا انجام شد و 1283 نفر در آن شرکت داشتند، 5/65 درصد پرسش­شوندگان معتقد بودند که مجازات جرائم جدي در کشورشان بسيار ناچيز است. 

آندرس بهرينگ برويک، اسلام­ستيز و راست­گراي افراطي که 77 نفر را در جريان بمب­گذاري و همچنين حمله مسلحانه قتل عام کرد، اگر محکوم شود تنها حداکثر 21 سال زنداني خواهد شد. 

برخي از نروژي­ها خواستار قوانين سنگين­تر در برخورد با جنايات عليه بشريت شدند و هرچند اين مسئله مجازات اوليه را فقط به سي سال افزايش مي­دهد. 

نات استوربرگت، وزير دادگستري نروژ ضمن ابراز اين­که از تقاضا براي قوانين سخت­تر شگفت­زده نشده است اظهار داشت: "ما بايد بشنويم و گفت­وگو کنيم و از قضاوت­هاي شتاب­زده بپرهيزيم ... بايد توجه داشته باشيم که تصميم­گيري در شرايط وحشت دشوار است." 

انتظار مي­رود پارلمان نروژ در چند روز آينده جلسه اضطراري تشکيل دهد که پادشاه و نخست وزير نيز در آن شرکت خواهند کرد. آنان قرار است احکام سخت­گيرانه­تري را در دستور کار قرار دهند تا در اواسط آگوست، رهبران احزاب در مورد آن تصميم­گيري کنند. 

بسياري از تحليل­گران بر اين باورند که غرب که با اسلام­ستيزي افراطي مواجه شده است، تروريسم نهفته­اي که در کشورهاي غربي و در ميان جوامع خودشان وجود دارد را ناديده مي­گيرد. 
</TEXT>
</DOC>