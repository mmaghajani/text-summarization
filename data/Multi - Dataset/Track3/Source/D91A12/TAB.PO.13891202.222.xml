<?xml version="1.0" encoding="utf-8" ?>
<DOC>
<DOCNO>222</DOCNO>
<DATE-TIME>1389/12/02</DATE-TIME>
<CATEGORY>سیاسی</CATEGORY>
<TITLE>تازه ترین اخبار درباره سقوط چند شهر لیبی </TITLE>
<SUMMARY>همچنین مردم و تظاهر کنندگان صبح امروز به دنبال سخنرانی تهدید آمیز شب گذشته سیف الاسلام قذافی پسر معمر قذافی دیکتاتور لیبی، ساختمان دولت و سایر مقر های اصلی دولتی را به آتش کشیدند و رادیو و تلویزیون دولتی لیبی در شهر طرابلس پایتخت این کشور را به تصرف خود در آوردند.</SUMMARY>
<NARRATIVE></NARRATIVE>
<TEXT>
نهادهای بین المللی از سقوط چند شهر لیبی از جمله بنغازی و سرت خبر دادند.

 به گزارش روز دوشنبه پایگاه اطلاع رسانی شبکه العالم، به نقل از خبرگزاری فرانسه نهادهای بین المللی اعلام کردند که چند شهر لیبی از جمله بنغازی سرت هم اکنون در کنترل مردم است. شهر بنغازی از مهمترین شهر بندری لیبی است که صادرات نفت این کشور از آنجا صورت می گیرد.

 شهر بندری سرت لیبی نیز از شهرهای مهم گردشگری این کشور و هم ردیف شهر شرم الشیخ مصر است که اجلاس ها و کنفرانس های مهم بین المللی در آن برگزار می شد.

 همچنین مردم و تظاهر کنندگان صبح امروز به دنبال سخنرانی تهدید آمیز شب گذشته سیف الاسلام قذافی پسر معمر قذافی دیکتاتور لیبی، ساختمان دولت و سایر مقر های اصلی دولتی را به آتش کشیدند و رادیو و تلویزیون دولتی لیبی در شهر طرابلس پایتخت این کشور را به تصرف خود در آوردند.

 همچنین خبرها از گسترش اعتراضات مردمی در شهر نفتی راس لانوف در لیبی حکایت دارد.
</TEXT>
</DOC>