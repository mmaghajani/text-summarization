<?xml version="1.0" encoding="utf-8" ?>
<DOC>
<DOCNO>268</DOCNO>
<DATE-TIME>1390/09/04</DATE-TIME>
<CATEGORY>ورزشی</CATEGORY>
<TITLE>آرژانتین، چهارمین قربانی ایران </TITLE>
<SUMMARY></SUMMARY>
<NARRATIVE></NARRATIVE>
<TEXT>
ورزش > والیبال  - همشهری آنلاین:
دوباره پیروزی! والیبالیست‌های ایران آرژانتین را هم به زانو درآوردند.
تیم ملی والیبال مردان ایران در پنجمین دیدار خود در مسابفات جهانی ژاپن، در ساعات اولیه بامداد روز جمعه (4 آذر) موفق شد در دیداری زیبا و حساس تیم ملی والیبال آرژانتین را با نتیجه سه بر دو شکست داده و دو امتیاز دیگر به اندوخته هایش اضافه کند.

در این بازی تیم ایران ست اول را با حساب 15 بر 25 به حریف قدر خود واگذار کرد، اما در ست دوم با امتیاز 25 بر 21 این باخت را جبران کرد.

ست سوم همه چیز مساوی پیش می رفت تا این که آرژانتینی ها با امتیاز 26 بر 24 به برتری رسیدند و البته باز هم تیم ایران جبران مافات کرد و در ست چهارم با 9 امتیاز اختلاف و با حساب 25 بر 16 به پیروزی رسید و همه چیز به ست پنجم موکول شد.

در این ست نیز ابتدا دو تیم پا به پای هم پیش می رفتند تا این که بالاخره دلاورمردان ایران موفق شدند شگفتی دیگری خلق کرده و این ست را هم 15 بر 12 به سود خود رقم زدند.

بدین ترتیب تیم ایران با کسب 9 امتیاز بعد از تیم های روسیه، برزیل و لهستان در رده چهارم رقابت ها قرار گرفت.

تیم های روز شنبه استراحت دارند و تیم کشورمان روز یکشنبه به مصاف تیم قدرتمند آمریکا می رود.
</TEXT>
</DOC>