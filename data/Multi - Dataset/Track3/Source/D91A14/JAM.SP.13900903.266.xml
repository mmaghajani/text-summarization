<?xml version="1.0" encoding="utf-8" ?>
<DOC>
<DOCNO>266</DOCNO>
<DATE-TIME>1390/09/03</DATE-TIME>
<CATEGORY>ورزشی</CATEGORY>
<TITLE>تلويزيون چين:
ايران پديده مسابقات واليبال قهرماني جهان </TITLE>
<SUMMARY>جام جم آنلاين: تلویزیون مركزی چین روز پنجشنبه به دنبال پیروزی مقتدرانه تیم ملی والیبال برابر تیم قدر لهستان ، از ایران به عنوان پدیده بازی هاي جهاني یاد كرد.</SUMMARY>
<NARRATIVE></NARRATIVE>
<TEXT>
مجریان تلویزیون چین در جریان پخش رقابت های والیبال قهرمانی جهان در ژاپن تاكید كردند كه تیم های حاضر در این دوره از مسابقات برابر ایران كار دشواری خواهند داشت.

آنان خاطر نشان كردند كه تیم ملی والیبال ایران قهرمان آسیا امروز با شكست لهستان یكی از قدرت های اروپا، شگفتی ساز شد. 

تلویزیون چین تصریح كرد كه مسابقه با تیم ملی والیبال ایران نه فقط برای تیم ملی والیبال چین بلكه برای همه تیم های حاضر سخت خواهد بود. 

مجریان تلویزیون مركزی چین بارها از والیبالیست های ایرانی تقدیر كرده و درخشش آنان در این رقابت ها را با توجه به پیروزی در برابر تیم های صربستان ، ژاپن میزبان بازی ها و لهستان قدرت والیبال اروپا ستودند. 

تیم ایران در چهارمین مسابقه خود امروز موفق شد تیم لهستان را دو بر یك شكست دهد. 

تیم ایران همین تیم را قبل از شروع بازی ها در یك دیدار دوستانه از پیش رو برداشته بود.(ايرنا)
</TEXT>
</DOC>