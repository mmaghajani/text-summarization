اركستر سمفونيك تهران با نزديك به 80سال سابقه و تاسيس آن كه توسط غلامحسين مين باشيان ازسال 1312 با نام اركستر بلديه تهران انجام شد ،امروز دچار مشكلات بسياري ازلحاظ وضع مديريتي و رهبري شده است.
ازسال 69 فريدون ناصري پس از نادر مرتضي پور رهبري ثابت اين گروه رابر عهده گرفت تااينكه درسال 84 بخاطرضعف جسماني وي، گروه بيشتر بارهبران ميهماني همچون نصيرحيدريان،شهرداد روحاني،ايرج صهبايي،منوچهر صهبايي،نادرمشايخي،لوريس چكناواريان،مجيد انتظامي وعلي رهبري كارمي كرد.

يك رهبر اركستر بيشتراز آنكه داراي تحصيلات و استعداد وتوانايي بالقوه هنري وفني باشد،بايد فردي با شخصيت و متانت باشد تا بتواند با ايجاد يك رابطه روحي و كاري بهتر بين خود واعضا،آنها را به كاروتلاش بيشتر تشويق وترغيب نمايد.
رهبردائم اركسترحكم يك نقاش رادارد كه باعلم قبلي وبرقراري ارتباط بارنگهايش يا همان نوازندگان وتركيب درست اين سازها با هم اثري درخور ميسازد؛اين درحالي است كه وجود رهبر ميهمان براي بالابردن سطح كيفي وايجاد تنوع ورغبت ميباشد ولي نقش منسجم وهماهنگ كننده اصلي به عهده رهبر ثايت است.

كناره گيري علي رهبري و بعد از آن تصميم به تغييررهبري در زمان حضور نادرمشايخي كه هردو به عنوان رهبر ميهمان بودند،باري برسايرمشكلات گروه شد.
تا اينكه منوچهرصهبايي درسال 86 به عنوان رهبري ثابت گروه انتخاب شد.او كه بدليل سابقه اش درحضوردر سمفوني هاي اروپايي وارائه موسيقي ايران شناخته شده است به عنوان يك فرد كارآمد براي رهبري انتخاب شد.
اما بازهم چندي طول نكشيد كه بخاطرمشكلات بين اعضاي گروه با او به دليل سخت گيري هايش دررعايت نظم درشركت كردن درتمرينات ودلزدگي اعضاي گروه وهمچنين بي نتيجه بودن هزينه ها تصميم به كنارگذاشتن  او شد.
ازاين به بعد تصميم بررهبري گروه با رهبران ميهمان شد و بعد ازچندي شهداد روحاني به عنوان اولين رهبر ميهمان در سال 89 فعاليت خود را درايران شروع كرد.
پس ازاو نوبت به نازنين آقاخاني رسيد كه يك ايراني متولد اتريش است وبااركسترهاي زيادي در اروپا همكاري داشته وآشنايي خوبي با موسيقي دارد،اما حضورش بيشتر به عنوان يك تمرين دهنده محسوب ميشد تا كيفيت اركستر افت نكند.
"ماتياس كروگر" جوان آلماني به عنوان اولين خارجي پس ازانقلاب رهبري گروه رابر عهده گرفت كه با انتقاداتي به سن كمش وشناسنامه كاري او مسئولان را برآن داشت تا براي رهبر بعدي "درك گليسون" ايرلندي رابا كارنامه اي درخشان واجراهاي موفقش در سراسر اروپا به رهبري منصوب كنند.
سرانجام مسئولان به اين نابساماني خاتمه دادند و نادرمرتضي پور درسال 90 به عنوان رهبر دائم دركنار رهبري ميهمان شهداد روحاني شروع به فعاليت كرد.

