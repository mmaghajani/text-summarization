تظاهرات گسترده ی مردمی مصر که الهام گرفته از تونس والجزایر و یمن بود همچنان ادامه دارد؛ابتدا خواسته ی مردم مسائلی از قبیل گرانی و بیکاری و فساد اداری بود اما در ادامه رنگ سیاسی به خود گرفت.حسنی مبارک،احمد شقیق را به عنوان نخست وزیر جدید مصر و عمر سلیمان را به سمت معاون رئیس جمهور برگزید اما مردم همچنان خواهان برکناری حسنی مبارک هستند.   مردم مصر با استواری واستقامت مثال زدنی خود سبب کناره گیری حسنی مبارک از سمت ریاست جمهوری شدند.سخنگوی ارتش مصردر بیانیه ای رسمی که در تلویزیون منتشر شد اعلام کرد: خواسته های مردم مصر قانونی است و به استفاده از زور علیه مردم مصر مبادرت نخواهد شد.بعد از کناره گیری حسنی مبارک ارتش مصر پارلمان کشور را منحل و قانون اساسی را به حالت تعلیق در آورده است و اعلام کرده تا شش ماه قدرت را در اختیار خواهد داشت که البته تظاهر کنندگان با این امر مخالفت کردند.همه پرسی در مصر درباره تعدیل برخی از مواد قانون اساسی مثل نحوه انتخاب رئیس جمهورواختیارات وی برگزار شدو حزب بزرگ اخوان المسلمین خواستار رای مثبت در همه پرسی شد ودر آخر نتیجه همه پرسی این بود که77درصد شرکت کنندگان به تعدیلات قانون اساسی رای مثبت دادند. شورای نظامی مصر در پی تظاهرات عمومی  برای انتقال سریع قدرت به حکومتی غیر نظامی و با اصلاح قانون انتخابات موافقت کرده است ؛هرچند که مردم مصر به این بیانات بدبین هستند.
با شدت گرفتن درگیری میان نیروهای امنیتی و معترضان ،11وزیر کابینه ی مصر به رهبری عصام شرف نخست وزیر دولت موقت استعفای خود را اعلام کردند.حاکمان نظامی مصر اختیارات قانونگذاری را به پارلمان جدید که 75درصد اعضای آن از احزاب اسلامگراست واگذار کرده اند.از این پس 25 ژانویه هرسال یادآور رخدادی بزرگ در مصر است .در این روز پیروزی ملت مصروسرنگونی رژیمی که یکی از همپیمانان غرب بود؛رخ داده است.قانونگذاران مصری به تشکیل هیئتی برای تدوین قانون اساسی جدید رای دادند.فاروق سلطان،رئیس کمیته انتخابات مصر ورئیس دادگاه قانون اساسی ،بعد از صدور لیست نهایی نامزد های انتخابات ریاست جمهوری گفت:23تن برای ثبت نام در انتخابات شرکت کرده اند ؛10تن از آنان به دلیل نداشتن شرایط رد شده و13 تن به عنوان لیست نهایی معرفی شدند که نام محمد شقیق نخست وزیر رژیم سابق هم درآن به چشم می خورد.پارلمان مصربرکناری دولت این کشور را که از حمایت ارتش برخوردار است،را خواستار شد؛چراکه دولت به تنها نهاد مردمی احترام نمی گذارد ،همچنین پارلمان مصر نشست های خود را به دلیل اختلاف با شورای عالی نیروهای مسلح برسر تهیه پیش نویس قانون اساسی جدید به تعویق انداخته است.اعضای شورای نظامی با رهبران احزاب اصلی بر سر تشکیل کمیسیونی برای تهیه پیش نویس قانون اساسی جدید مصر به توافق رسیده اند.دیوان عالی قانون اساسی مصر اعلام کرد یک سوم کرسی های پارلمانی"غیر مشروع "است وبا صدور حکمی پارلمان این کشور را منحل کرد.بعد از مبارک در نخستین انتخابات ریاست جمهوری برگزار شد که محمد مرسی با52در آرا معادل13میلیون رای به این سمت رسید  واین باعث شادی مردم شد.اما حاکمیت نظامی مصر کنترل بودجه را به دست گرفته و برای خود قدرت وتو برای قانون اساسی جدید کشور قائل شد و این یعنی بی اختیار شدن رئیس جمهورجدید؛آنان پارلمان را نیز منحل کردندومرسی در پی اصرار دادگاه عالی قانون اساسیبه این حکم تن داد .محمد مرسی دستور داد پارلمان منحل شده ی مصر دوباره کار خود را از سر گیرد وسپس وی با تصویب قانون اساسی جدید؛خواستار برگزاری انتخابات پارلمانی جدید ظرف 60روز شد.