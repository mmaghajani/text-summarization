فناوری نانو به معنی شناخت خواص مواد در مقیاس نانو و تولید مواد در آن مقیاس وکنترل خواص و استفاده از آن را گویند.همه صنایع در مسیر رشد خود مجبور به استفاده از فناوری نانو هستند چراکه نانو در تمامی صنایع تاثیر گذار است.نانو فیلتر برای تصفیه آب به جای فرایند پر هزینه ی تصفیه آب صنعتی مناسب تر است،چرا که ارزان تر و نیازی به افزودن مواد شیمیایی به آب نیست؛همچنین نانو فیلتر ها برای تصفیه دود نیز کاربرد دارند.دانشمندان اسفنج نانویی ابداع کرده اند که می تواند در دریا ها 100 برابر وزنش لکه های نفتی را جذب کند.  محققان نشان دادند که از نانو ذرات طلا به عنوان عوامل ضد سرطان می توان بهره برد؛در این روش با فن آوری نانو تومور های سرطانی از بین می روند؛درمان دیابت نوعAنیز با استفاده از این فناوری میسر می باشد.از نقش نانو در کشاورزی نیز می توان به حفظ ساختار خاک و افزایش عملکرد محصولات کشاورزی وبه صفر رساندن محصولات کشاورزی اشاره کرد.دانشمندان با استفاده از سطوح نانو توانستند راهی برای کنترل رفتار سلول های بنیادی ابداع کنند ؛که این روش جهت ساخت بافت واندام برای عمل پیوند می تواند مفید باشد ؛همچنین در پزشکی می توان از نانو ذرات برای پیشگیری از عفونت های ابزار های پزشکی بهره برد و در تولید واکسن نیز می توان از این فناوری استفاده کرد.
استادیار دانشگاه سمنان از کاربرد نانو تکنولوژی در صنعت غذایی به موارد زیر اشاره کرد:ایجاد غذا با طعم ها و رنگ های جدید ،ایجاد غذایی که فرد را سیر کند اما روی وزن وی تاثیری نداشته باشد .
رئیس انجمن زمین شناسی ایران گفت :ذرات نانو قابلیت از بین بردن یا کم کردن اثر گسل های فعال زمین لرزه ای را دارند ؛وی همچنین اضافه کرد :زمین شناسی ارتباط زیادی با نانو دارد.از کاربردهای نا نو در حمل ونقل  نیز می توان به تولید خودروهای سبک تر با مصرف سوخت کمتر ،احداث پل هایی که دچار فرسایش نمی شوند و جاده هایی که به تعمیر نیازی ندارند و ابزار های کوچکی که در خودرو ها برای حذف آلودگی ناشی از احتراق سوخت تعبیه می شوند؛اشاره کرد،همچنین استفاده از نانو لوله ها وپوشش دادن بدنه ی اتومبیل به وسیله ی نانو ذرات طلا براقی بدنه را دوام می بخشد.کاربرد مواد نانو در ساختمان سازی اخیرا با توجه به تقویت کننده ها واستحکام دهنده های نانویی در مصالح ساخت وساز موج جدیدی را در صنعت ساخت و ساز در برگرفته است.دانشمندان هلندی توانستند با استفاده از نانو ذرات آهن به عنوان کاتالیزور واکنش های شیمیایی از بیومس پلاستیک زیستی تولید کنند.با استفاده از فناوری نانو می توان شیشه ها ی خود تمیز کننده وکم گسیل جهت کاهش مصرف انرژی تولید کرد.مهندسان دانشگاه هاروارد موفق به ساخت تراشه های رایانه ای با سیستم های نانو شدندکه این خود زمینه ای برای ابداع ابزار هایی برای کوچکتر شدن رایانه ها می باشد.دانشمندان کوچکترین رادیو جهان را که حتی با میکروسکوپ های معمولی هم دیده نمی شود را با علم نانو ساختند.از کاربرد های نانو در حوزه دارو سازی می توان به درمان بیماری های لاعلاج مثل هپاتیت،ایدز و سرطان اشاره کرد وخوراکی شدن دارو های تزریقی نیز از این کاربرد هاست.محققان با استفاده از نانو لوله های کوتاه موفق به اندازه گیری اتم در کوچکترین واحد جرم شدند.