مصرف بیش از اندازه ایرانیها باعث شده که کارشناسان تغذیه نسبت به عوارض ناگوار مصرف نمک و ابتلا به بیماریهای خطرناک در کشور هشدار بدهند.
دکتر محمدجواد زیبایی نژاد، رئیس ششمین کنگره قلب و عروق خاورمیانه با عنوان این مطلب که روزانه مقدار زیادی نمک از طریق نانهایی که می خوریم وارد بدن می شود، می گوید: تنها از طریق نان نزدیک به ۶ گرم نمک وارد بدن ما می شود و روزانه ۱۲ تا ۱۳ گرم نمک نیز از طریق ترشی جات و غذاهای مختلف می خوریم که متاسفانه عوارض ناگواری بر جای می گذارد. در حالی در طول روز نباید بیش از ۴ یا ۵ گرم نمک خورد.
در حال حاضر ارتباط بین مصرف زیاد نمک و افزایش فشار خون به ویژه در افرادی که سابقه خانوادگی فشار خون بالا دارند، به طور قطعی ثبت شده است.

 نمک یکی از مواد مورد نیاز برای سوخت و ساز مواد غذایی در بدن، انتقال پیامهای عصبی و کارکرد صحیح عضلات است و این ماده به مقدار محدود مورد نیاز بوده و مصرف متعادل آن لازم است.

تحقیقات جدید نشان داد که زیاده روی افراد در مصرف نمک به رگهای خونی آنها زیان وارد می‌کند.

مصرف نمک زیاد، شرایط آسم را تشدید می کند و بررسی ها همچنین نشان داده که مصرف زیاد نمک در شرایط غیرطبیعی، اثرات مضری بر کلیه ها دارد.

مصرف نمک زیاد، باعث افزایش احتباس مایعات در بدن می‌شود. کاهش مصرف نمک در این شرایط، حدود 2 لیتر از مایعات بدن (یا 2 کیلوگرم از وزن بدن) را کاهش می دهد. بسیاری از زنان که دچار ورم قوزک پا، ادم و تنگ شدن انگشتر در دستشان هستند، با کاهش مصرف نمک در غذای خود، ورم و ادم آنها بسیار کاهش می‌یابد.
تحقیقات پزشکی در انگلیس نشان داد که مصرف اندک نمک در روز احتمال ابتلا به سرطان معده را کاهش می دهد.
نمک فوایدی هم دارد که بیشترین اثر مفید نمک، ثابت کردن ضربان غیر عادی قلب است و به تنظیم فشار خون می کمک می کند.
خارج کردن اسیدیته زیادی که در بدن به وجود آمده است، حفظ تعادل مقدار قند خون، فراهم ساختن انرژی لازم برای بدن، کمک به عملکرد صحیح سلول های عصبی، جذب مواد مغذی، صاف و نرم کردن حنجره و جلوگیری از چسبناک شدن مخاط که معمولا در تنگی نفس دیده می‌شود، از جمله دیگر فواید نمک به شمار می‌رود.
نمک همچنین برای بیماری زکام و سینوزیت بسیار مفید است و یک آنتی هیستامین طبیعی است و جلوگیری از کرامپ یا گرفتگی عضلانی و ریزش بزاق در حین خوابیدن جلوگیری می کند و برای ساخت استخوان مهم است.
محققان دانشگاه یووا می‌گویند: نمک می‌تواند به عنوان یک ماده طبیعی ضد افسردگی عمل کند.
مصرف مقادير زياد نمك در رژيم غذايي با افزايش احتمال تشكيل سنگ کليه در ارتباط است
التهاب بيني و گونه‌ها، پف‌آلودگي و سياهي دور چشم و تورم ساير نقاط بدن، همگي نشان‌دهنده احتباس آب و مواد زائد در بافت‌هاي نرم بدن است. متهم رديف اول آن هم سديم موجود در نمك سفره است. سديم و پتاسيم؛ همزمان نقش مهم و اساسي در حفظ تعادل آب بدن دارد. سديم سبب جذب آب به درون سلول‌ها شده و پتاسيم به دفع مولكول‌هاي آب و مواد زائد از درون سلول‌ها كمك مي‌كند.
پژوهشگران کانادایی درباره مصرف نکردن نمک به اندازه مناسب برای بدن هشدار دادند و گفتند که مصرف اندک و مناسب این ماده همچنان برای زندگی انسان ضروری است.
محققان کانادایی در تازه‌ترین تحقیقات خود دریافتند که زیاده روی در مصرف نمک خطر ابتلای افراد به پوکی استخوان را افزایش می‌دهد.
    از مواد غذایی تازه به جای غذاهای آماده و بسته‌‌بندی‌شده استفاده کنید.

    از غذاهای کم‌نمک استفاده کنید، یا غذاهایی که به آنها نمک استفاده شده است.

    مواد غذایی پرنمک را دستور غذای‌تان حذف کنید یا با گزینه‌های نمک جایگزین کنید.

    برای درست کردن سس برای خواباندن گوشت از پایه عصاره آناناس یا پرتقال استفاده کنید.
از سبزی‌ها و انواع چاشنی استفاده کنید.

درست است که نمک به غذا طعم می‌دهد ولی مواد غذایی دیگری هم مانند سبزی‌جات معطرهستند که می‌توانند جانشین خوبی برای آن باشند، ریحان، ارگانو، جعفری و گشنیز از آن جمله‌اند.

ازغذاهای فرآوری شده دوری کنید.

از نمک‌پاش استفاده نکنید.
تخمین زده می‌شود که هر فرد، روزانه نزدیک به 3500 میلی‌گرم سدیم مصرف می‌کند. البته گفته می‌شود اگر شما در معرض بیماری‌های قبلی و فشار خون هستید، بهتر است این میزان را به 1500 تا 2300 میلی‌گرم در روز کاهش دهید.
یک قاشق چای‌خوری نمک حاوص 2300 میلی‌گرم سدیم است.

براي كنترل ميزان نمك مصرفي در طول روز نكات زير را رعايت كنيد:
 
- عادت به خوردن فست‌فود را كنار بگذاريد.
 
- توجه خود را نسبت به اندازه نمك غذايي كه تهيه مي‌كنيد و مي‌خوريد، افزايش دهيد.
 
- بدبينانه و محتاطانه به برچسب‌هاي محتويات مواد غذايي بنگريد.
 
براي طبخ غذا از نمك كمتر و سبزيجات معطر و اندكي ادويه و چاشني استفاده كنيد.

