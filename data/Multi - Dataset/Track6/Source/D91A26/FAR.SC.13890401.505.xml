<?xml version="1.0" encoding="utf-8" ?>
<DOC>
<DOCNO>505</DOCNO>
<DATE-TIME>1389/04/01</DATE-TIME>
<CATEGORY>علمی</CATEGORY>
<TITLE>نسخه چاپيارسال به دوستان
كنترل رفتار سلول بنيادي با سطح نانو الگو‌ داده ‌شده</TITLE>
<SUMMARY>خبرگزاري فارس: دانشمندان انگليسي با استفاده از سطوح نانوالگوداده ‌شده به‌روش شيميايي توانستند راهي براي كنترل رفتار و سرنوشت سلول‌هاي بنيادي ابداع كنند. اين روش مي‌تواند جهت ساخت بافت و اندام براي عمل پيوند مفيد باشد.</SUMMARY>
<NARRATIVE></NARRATIVE>
<TEXT>
به گزارش خبرگزاري فارس، پژوهش سلول‌هاي بنيادي فرصت‌هاي بدون محدوديتي براي توسعه روش‌هاي درماني جديد مانند رشد بافت‌ها و ارگان‌ها در آزمايشگاه و پيوند آنها به انسان ايجاد مي‌كند. توانايي كنترل و كشت تجديدپذير سلول‌هاي بنيادي جهت اجتناب از تغيير آزمايش‌هاي باليني خيلي مهم است ولي عدم ثبات و سازگاري موادي كه سلول‌هاي بنيادي بر روي آنها رشد مي‌يابند، اين امر را مشكل ساخته است. همچنين، روش‌هاي فعلي جهت كنترل رفتار سلول‌هاي بنيادي، مانند فاكتور رشد زيست شناختي، بسيار گران‌قيمت هستند. اين گروه به رهبري جان هانت و جوديت كوران از دانشگاه ليورپول، از تكنيكي به نام نانوليتوگرافي قلم آغشته براي الگودهي دقيق و همگن يك سطح تخت طلا با نانونقاطي كه داراي پوششي از گروه‌هاي عاملي ساده مانند كربوكسيل، آمينو، متيل و هدروكسيل هستند، استفاده مي‌كند. سپس سلول‌هاي بنيادي مسنكيمال (Mesenchymal) بر روي اين سطوح كشت مي‌شوند تا اثر مربوط به عامليت سطح و نيز چيدمان فضايي نانونقاط بر روي رفتار سلول‌هاي بنيادي معلوم شود. اين گروه علاوه بر كشت تجديدپذير يك اجتماع از سلول‌هاي بنيادي بر روي سطح اين مواد نانوالگوداده‌شده، توانست به كنترل رفتار آن‌ها از طريق ارتقاي آنها به ساير انواع سلول‌ها (مانند استخوان و غضروف) يا نگه‌داري آنها به‌عنوان سلول‌هاي بنيادي كمك كند. اين محقق گفت: درحال حاضر ما از سلول‌هاي بنيادي نه تنها براي كنترل تمايز سلول بنيادي، بلكه براي حفظ خواص ذاتي (Phenotype) آن‌ها نيز استفاده مي‌كنيم. هدف بعدي اين پژوهشگران بررسي امكان استفاده از گروهاي عاملي پيچيده‌تر مانند زيست‌مولكول‌ها در سطوح و تعيين اثرات آنها بر توسعه سلول‌هاي بنيادي است. در بلندمدت، اين پژوهش مي‌تواند در پزشكي احياء‌كننده جهت توليد ميلياردها سلول با كاركرد صحيح كه در بافت‌ها و اندام‌هاي انسان به هنگام پيوند لازم است، مورد استفاده قرار گيرد. اين محققان نتايج خود را تحت عنوان "ورود نانوليتوگرافي قلم آغشته به عنوان ابزاري براي كنترل رفتار سلول بنيادي، بازكردن توان بالقوه نسل بعدي مواد هوشمند در پزشكي احياءكننده" در مجله Lab Chip منتشر كرده‌اند. انتهاي پيام/ع</TEXT>
</DOC>