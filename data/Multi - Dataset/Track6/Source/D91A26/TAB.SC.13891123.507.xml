<?xml version="1.0" encoding="utf-8" ?>
<DOC>
<DOCNO>507</DOCNO>
<DATE-TIME>1389/11/23</DATE-TIME>
<CATEGORY>علمی</CATEGORY>
<TITLE>ابداع ابزاری برای کوچکتر شدن رایانه‌ها </TITLE>
<SUMMARY>آخرین گزارش ها از این پروژه نشان می دهند این نانو سیم ها به اندازه ای قابل اطمینان هستند که بتوان از آنها در صنعت تولید رایانه استفاده کرد. ویژگی منحصر به فرد این ابداع پیچیدگی مطلقی است که در مدار نهایی و ترکیب شده از این پردازشگرها به وجود می آید و در عین حال استفاده از تعداد بیشتری از این آجرهای نانو می تواند منجر به ایجاد مدارهایی با پیچیدگی های بیشتر شود.</SUMMARY>
<NARRATIVE></NARRATIVE>
<TEXT>
مهر: مهندسان دانشگاه هاروارد موفق به ابداع تراشه های رایانه ای شده اند که متشکل از نانوسیم ها بوده و می توان عملکرد محاسبات رایانه ای در آنها را با اعمال جریان های کوچک الکتریکی تغییر داد.

این آجرهای کوچک قابل برنامه ریزی می توانند زمینه ساز تولید نسل جدیدی از ریزرایانه ها باشند. در ساخت این نانوپردازشگرها می توان به جای توده ای از مواد از قطعاتی بسیار خرد استفاده کرد. محققان دانشگاه هاروارد چندین سال است که در پی تولید این نانو سیم ها با ابعادی هزاران برابر ریزتر از یک تار موی انسان هستند، قطعاتی که هر یک از ژرمانیوم ساخته شده و پوششی سیلیکونی آنها را در بر گرفته است.

آخرین گزارش ها از این پروژه نشان می دهند این نانو سیم ها به اندازه ای قابل اطمینان هستند که بتوان از آنها در صنعت تولید رایانه استفاده کرد. ویژگی منحصر به فرد این ابداع پیچیدگی مطلقی است که در مدار نهایی و ترکیب شده از این پردازشگرها به وجود می آید و در عین حال استفاده از تعداد بیشتری از این آجرهای نانو می تواند منجر به ایجاد مدارهایی با پیچیدگی های بیشتر شود.

نمونه آزمایشی تراشه ای که توسط محققان دانشگاه هاروارد ساخته شده ترکیبی از ۵۰۰ پردازشگر یا همان نانو آجرها است که در فضایی یک میلیمتر مربعی ترکیب شده اند و سیمهای فلزی به صورت متقاطع از روی آنها عبور کرده است، شبکه ای که عملکردی مشابه مجموعه ای از ترانزیستورها دارد.

با عبور دادن جریان الکتریکی از میان این شبکه، سیم ها می توانند آستانه ولتاژ در هر ترانزیستور را تغییر داده و به این شکل کل ترکیب قابل برنامه ریزی خواهد شد.

محققان ویژگی قابل برنامه ریزی بودن این تراشه را با اجرای تعدادی از محاسبات ریاضی و عملکردهای منطقی به نمایش گذاشتند.

با این همه محققان دانشگاه هاروارد معتقدند این نمونه آزمایشی باید به سطح انرژی برابر نیمه رساناهای کنونی دست پیدا کند. در حال حاضر سیاست کلی تولید کنندگان تراشه های رایانه ای دسترسی به محدودیتی در ابعاد تراشه ها هستند زیرا در پی کوچک شدن بی رحمانه تراشه ها در سال های اخیر این امر تا کنون شدنی نبوده است.

با این همه می توان تراشه های نانوسیمی را به گونه ای ساخت که تنها یک هشتم از فضای مورد نیاز تراشه های رایج را بگیرند اما در مقابل، سرعت تراشه جدید در مقایسه با تراشه هایی که در حال حاضر در بازار موجود هستند ، بسیار پایین تر خواهد بود. از سویی دیگر این تراشه ها به دلیل کم بودن میزان هدررفت جریان الکتریسیته در ترانزیستورها، ۱۰ برابر کم مصرف تر از دیگر تراشه ها است.</TEXT>
</DOC>