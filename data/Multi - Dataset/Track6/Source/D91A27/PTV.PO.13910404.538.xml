<?xml version="1.0" encoding="utf-8" ?>
<DOC>
<DOCNO>538</DOCNO>
<DATE-TIME>1391/04/04</DATE-TIME>
<CATEGORY>سیاسی</CATEGORY>
<TITLE>کمیسیون انتخاباتی: محمد مرسی پیروز انتخابات ریاست جمهوری مصر شد</TITLE>
<SUMMARY>کميسيون عالي انتخابات رياست جمهوري مصر پس از روزها تاخير اعلام کرده است که محمد مرسي، نامزد انتخاباتي اخوان‌المسلمين پيروز اين انتخابات شده است.</SUMMARY>
<NARRATIVE></NARRATIVE>
<TEXT>
سلطان فاروق، رييس کميسيون عالي انتخابات رياست جمهوري مصر روز يکشنبه (۴ تير) گفت که مرسي تقريبا ۵۲ درصد آراء معادل ۱۳ ميليون راي به صندوق انداخته شده را به دست آورده است.

اين در حالي است که احمد شفيق، نخست وزير پيشين مصر ۱۲ ميليون راي معادل ۵۱.۸۲ درصد آراء را به‌دست آورده است.

سلطان همچنين بيان کرد که شمار برگه‌هاي آراء از راي‌دهندگان ثبت نام کرده بيشتر بوده و همين امر روند شمارش آراء را پيچيده کرده است.

اين کميسيون انتخاباتي مي‌گويد، اکثريت درخواست‌هاي دو نامزد انتخاباتي پس از مذاکره رد شده است.

ده‌ها هزار مصري در خيابان‌هاي قاهره و سراسر اين کشور پيروزي مرسي را جشن گرفته‌اند و شعار "الله اکبر" و "مرگ بر حاکميت نظامي" سر داده‌اند.

در عین حال فلسطينيان در نوار غزه تحت محاصره اسرائیل نیز پیروزی مرسی را گرفته‌اند.

شوراي عالي نيروهاي مسلح نيروهاي امنيتي بيشتري در پايتخت اين کشور مستقر کرده تا از ناآرامي‌هاي احتمالي در پي اعلام نتايج آراء جلوگيري کند و نسبت به هرگونه نقض قانون هشدار داده است.

مرسي نخستين رييس جمهور منتخب انتخابات آزاد در مصر از زمان برکناري حسني مبارک، ديکتاتور ديرينه اين کشور در سال گذشته است.

مردم مصر طي روزهاي ۱۶ و ۱۷ ژوئن (۲۷ و ۲۸ خرداد) آراء خود را به صندوق‌هاي انتخاباتي انداختند.

پيش از اعلام نتايج آراء هر دو نامزد انتخاباتي ادعاي پيروزي کرده بودند.

با اين وجود ستاد انتخاباتي احمد شفيق ادعا کرد که ادعاي مرسي دروغ است و بيش از نيمي از راي‌دهندگان، مرد دست راست مبارک را به عنوان رييس جمهور انتخاب کرده‌اند.

طبق اطلاعيه قانون اساسي صادر شده هفته گذشته ميلادي، حاکميت نظامي مصر کنترل بودجه کشور را در دست گرفته و براي خود قدرت وتو براي قانون اساسي جديد کشور قائل شده است که اين امر رييس جمهور جديد را تقريبا بي‌ختيار مي‌کند. آن‌ها همچنين پارلمان اين کشور را که اکثريت کرسي‌اي آن در اختيار اخوان‌لمسلمين است منحل کردند.


م ن ک/م ن ک/ح ش</TEXT>
</DOC>