<?xml version="1.0" encoding="utf-8" ?>
<DOC>
<DOCNO>525</DOCNO>
<DATE-TIME>1389/11/24</DATE-TIME>
<CATEGORY>سیاسی</CATEGORY>
<TITLE>ارتش مصر پارلمان را منحل کرد</TITLE>
<SUMMARY>ارتش مصر پس از گذشت دو روز از پيروزي انقلاب مردم مصر و کناره‌گيري حسني مبارک از قدرت، پارلمان کشور را منحل و قانون اساسي را به حالت تعليق درآورده است. </SUMMARY>
<NARRATIVE></NARRATIVE>
<TEXT>
اين در حالي است که اکثريت پارلمان مصر در اختيار حزب دموکراتيک ملي، حزب وابسته به حسني مبارک قرار داشت.

به گزارش خبرنگار پرس تي‌وي از قاهره، ارتش مصر همچنين اعلام کرده است، تا پيش از برگزاري انتخابات رياست جمهوري در ماه سپتامبر، به مدت شش ماه قدرت را در اختيار خواهد داشت.

همچنين حاکمان نظامي مصر در نظر دارند، کميته‌اي براي تدوين پيش‌نويس قانون اساسي جديد کشور تشکيل دهند.

اين تصميم در حالي از سوي ارتش مصر اتخاذ شده است که انقلابيون مصر روز يکشنبه (22 بهمن) پس از آن که توسط نيروهاي امنيتي متفرق شدند، بار ديگر در ميدان آزادي قاهره تجمع کردند.

ارتش مصر پيش از اتخاذ اين تصميم با مردمي که از ترک ميدان آزادي قاهره خودداري کرده بودند درگير شد.

تظاهرکنندگان مي‌گويند نسبت به گذار سريع دموکراسي و اجراي قوانين مدني در کشور بدبين هستند و اعلام کرد‌ه‌اند تا زمان تحقق کامل تمام مطالبات خود به تظاهرات‌ها ادامه خواهند داد.

اين تحولات در حالي در مصر در حال انجام است که حسني مبارک از قدرت کناره‌گيري کرده و اختيارت خود را به شوراي عالي نيروهاي مسلح به رياست ژنرال محمد طنطاوي واگذار کرد.

اين انتقال قدرت در حالي روي مي‌دهد که عمر سليمان معاون رئيس جمهوري و احمد شفيق نخست وزير مصر همگي از نظاميان بوده‌اند.

کارشناسان معتقدند که با اين چنين ترکيبي به رغم انتقال قدرت، مبارک همچنان در قدرت باقي خواهد ماند و قوانين حکومت نظامي که از 32 سال پيش اجرا مي‎شده هم‎چنان ادامه خواهد يافت.


م ف/ح ش</TEXT>
</DOC>