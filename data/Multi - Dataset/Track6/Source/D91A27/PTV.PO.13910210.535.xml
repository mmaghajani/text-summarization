<?xml version="1.0" encoding="utf-8" ?>
<DOC>
<DOCNO>535</DOCNO>
<DATE-TIME>1391/02/10</DATE-TIME>
<CATEGORY>سیاسی</CATEGORY>
<TITLE>پارلمان مصر برکناری دولت این کشور را خواستار شد</TITLE>
<SUMMARY>به گزارش پرس تي‌وي، پارلمان مصر نشست‌هاي خود را به دليل اختلاف با شوراي عالي نيروهاي مسلح بر سر تهيه پيش‌نويس قانون اساسي جديد به تعويق انداخته است. </SUMMARY>
<NARRATIVE></NARRATIVE>
<TEXT>
همچنين، پارلمان مصر برکناري دولت اين کشور را که از حمايت ارتش برخوردار است خواستار شد، زيرا معتقد است که اين دولت تنها کشور را به بحراني عميق‌تر هدايت مي‌کند و به پارلماني که تنها نهاد برگزيده مردمي است احترام نمي‌گذارد.

پارلمان مصر پس از آن اين تصميم را گرفت که کميته قانون‌گذاري و قانون اساسي پارلمان که اکثريت اعضاي آن را نمايندگان اخوان‌المسلمين تشکيل مي‌دهند، با توافق شواري عالي نيروهاي مسلح و سران احزاب سياسي مصر بر سر قانون اساسي جديد مخالفت کرد.

ژنرال حسين طنطاوي، حاکم موقت مصر و ديگر اعضاي شوراي نظامي روز شنبه (۹ ارديبهشت، ۲۸ آوريل) با رهبران احزاب اصلي در ساختمان وزارت دفاع مصر در شهر قاهره براي تشکيل مجمع موسسان با يک‌ديگر بحث و گفت‌وگو کردند.

اين شورا متشکل از نمايندگان احزاب اصلي، رهبران ديني مسلمان و مسيحي، کارشناسان قانون اساسي، نمايندگان قوه قضاييه، کشاورزان، کارگران، چهره‌هاي مردمي و دانشجويان خواهد بود.

در اين جلسه شواري نظامي حاکم بر تدوين قانون اساسي پيش از انتخاب رئيس جمهور جديد مصر اصرار مي‌کرد.

اين پافشاري موجب برانگيختن ترديدها درباره جديدت ارتش نسبت به واگذاري قدرت به رئيس جمهور غيرنظامي پيش از پايان ماه ژوئن شده است.

اين نشست در دو ماه گذشته به دنبال برگزاري چندين تظاهرات عليه ساختار مجمع قانون اساسي دو بار به تعويق افتاد. تظاهرکنندگان مي‌گفتند که اين مجمع غيرقانوني و نماينده همه گروه‌هاي جامعه مصر نيست.

حقوق گروه‌هاي مذهبي و اقليت‌هاي قومي و نيز موضوع تقسيم قدرت و اختيارات بين پارلمان و رئيس جمهور در قانون اساسي جديد مصر تعيين خواهد شد.

پيش‌نويس قانون اساسي بايد به تصويب دو سوم اعضاي شورا برسد.

قرار است، پيش‌نويس قانون اساسي پيش از برگزاري انتخابات رياست جمهوري در ماه مي، به همه‌‍‌پرسي گذاشته خواهد شد.


م ف/ح ش</TEXT>
</DOC>