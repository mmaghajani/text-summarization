<?xml version="1.0" encoding="utf-8" ?>
<DOC>
<DOCNO>528</DOCNO>
<DATE-TIME>1390/09/01</DATE-TIME>
<CATEGORY>سیاسی</CATEGORY>
<TITLE>دولت موقت مصر استعفا داد</TITLE>
<SUMMARY>با شدت گرفتن درگيري‌ها ميان نيروهاي امنيتي و معترضان، تمامي 11 وزير کابينه مصر به رهبري عصام شرف نخست وزير دولت موقت اين کشور، استعفاي خود را اعلام کرده‎اند .</SUMMARY>
<NARRATIVE></NARRATIVE>
<TEXT>
اين خبر درحالي منتشر مي‌شود که گزارش‌هاي متناقضي درباره موافقت و مخالفت شوراي نظامي با استعفاي کابينه مصر منتشر شده است.

درحالي که برخي از منابع خبري از موافقت شوراي نظامي با استعفاي کابينه خبر مي دهند برخي ديگر از منابع خبري اعلام کرده‎اند که شوراي نظامي مصر تا کنون استعفاي کابينه را نپذيرفته و همچنان در حال بررسي اين موضوع است.

اعلام استعفاي کابينه مصر در پي استعفاي عماد ابوغازي وزير فرهنگ مصر در اوايل روز دوشنبه روي داد.

بر اساس اين گزارش، برخي از کارشناسان استعفاي دولت موقت مصر به رهبري عصام شرف را نتيجه تداوم اعتراضات مردمي در اين کشور مي‎دانند که از روز جمعه آغاز شده و تا کنون نيز در سراسر اين کشور ادامه داشته است.

معترضان خواهان انتقال قدرت به افراد غيرنظامي و کناره گيري ژنرال حسين طنطاوي رئيس شوراي عالي نظامي حاکم بر مصر هستند.

معترضان مصري از اين جهت ازحسين طنطاوي رئيس شوراي نظامي حاکم بر مصر ناراضي هستند که به گفته آنان وي از اعمال تغييرات و برکنار کردن مقام‌هاي رژيم سابق خودداري کرده است.

بر اساس اين گزارش، درجريان درگيري‎هاي مصر که 3 روز گذشته تا کنون جريان داشته، دست‌کم 33 تن از معترضان کشته و 1830 نفر ديگر زخمي شده‌اند.

به گفته فعالان، حاکمان نظامي مصر همان اقداماتي را که رژيم سرنگون شده حسني مبارک عليه معترضان به کار مي‌بست، درپيش گرفته‎اند.

نيروهاي پليس مصر در روزهاي اخير براي متفرق کردن هزاران معترض در ميدان آزادي قاهره، به شليک گلوله‌هاي پلاستيکي و گاز اشک آور متوسل شده‌اند .

بر اساس گزارش‎هاي موجود، در جريان انقلاب مصرکه به سقوط رژيم حسني مبارک در 11 فوريه 2011 ميلادي انجاميد، دست‌کم 846 نفر کشته شدند.

ن ا م/ع ص</TEXT>
</DOC>