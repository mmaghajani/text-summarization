<?xml version="1.0" encoding="utf-8" ?>
<DOC>
<DOCNO>532</DOCNO>
<DATE-TIME>1390/12/28</DATE-TIME>
<CATEGORY>سیاسی</CATEGORY>
<TITLE>رای نمایندگان مصری به تشکیل شورای تدوین پیش نویس قانون اساسی</TITLE>
<SUMMARY>قانونگذاران مصري به طرح تشکيل مجلس مؤسسان با ۱۰۰ عضو براي تدوين پيش‌نويس قانون اساسي جديد اين کشور راي داده‌اند.</SUMMARY>
<NARRATIVE></NARRATIVE>
<TEXT>
اعضای مجالس نمايندگان و سناي مصر روز شنبه (۲۷ اسفند، ۱۷ مارس) به طور مشترک به تشکيل هياتي براي تدوين قانون اساسي جديد اين کشور راي دادند تا جايگزين قانوني شود که از زمان سقوط رژيم حسني مبارک تا کنون به حالت تعليق در آمده است.

سعد الکتاتني، رئيس پارلمان مصر گفت: "۵۰ درصد از اعضای مجلس مؤسسان از ميان نمايندگان و ۵۰ درصد اعضای ديگر از بيرون پارلمان انتخاب خواهند شد که از اعضای گروه‌هاي فعال جامعه مدني و چهره‌هاي مردمي هستند."

مجلس مؤسسان قرار است درباره اختيارات رياست جمهوري و نقش آينده سياسي شوراي عالي نيروهاي مسلح تصميم گيري کند.

مجلس مؤسسان همچنين نقش شرع اسلام در قوانين و جامعه مصر را تعيين خواهد کرد.

پيش بيني مي‌شود که پارلمان مصر بار ديگر در ۴ فروردين (۲۴ مارس) براي انتخاب هيات جديد تشکيل جلسه دهد.

شوراي عالي نيروهاي مسلح مصر در پي سقوط رژيم حسني مبارک در فوريه سال ۲۰۱۱ اختيار امور کشور را در اختیار گرفت و وعده داد تا ماه جولای قدرت را به يک رئيس جمهور منتخب واگذار کند.

اين در حالي است که مصر در هفته‌هاي اخير شاهد تظاهرات گسترده عليه حاکمان نظامي اين کشور است.

تظاهرکنندگان ضمن اين که شوراي نظامي را به علت اعمال خشونت عليه غیرنظاميان به حرکت در مسير مخالف انقلاب متهم مي‌کنند، از اين شورا مي‌خواهند قدرت را به نهادي غيرنظامي واگذار کند.

م ف/ا ف/ن م
</TEXT>
</DOC>