<?xml version="1.0" encoding="utf-8" ?>
<DOC>
<DOCNO>534</DOCNO>
<DATE-TIME>1391/02/10</DATE-TIME>
<CATEGORY>سیاسی</CATEGORY>
<TITLE>تشکيل شوراي پيش‌نويس قانون اساسي مصر</TITLE>
<SUMMARY>جام جم آنلاين: شوراي عالي نيروهاي مسلح مصر و احزاب اصلي اين کشور بر سر تشکيل کميسيوني براي تهيه پيش‌نويس قانون اساسي جديد مصر با يک‌ديگر به توافق رسيدند. </SUMMARY>
<NARRATIVE></NARRATIVE>
<TEXT>
به گزارش پرس تي وي،ژنرال حسين طنطاوي، حاکم موقت مصر و ديگر اعضاي شوراي نظامي با رهبران احزاب اصلي در ساختمان وزارت دفاع مصر در شهر قاهره براي تشکيل مجمع موسسان با يکديگر بحث و گفت‌وگو کردند.

اين شوار متشکل از نمايندگان احزاب اصلي، رهبران ديني مسلمان و مسيحي، کارشناسان قانون اساسي، نمايندگان قوه قضاييه، کشاورزان، کارگران، چهره‌هاي مردمي و دانشجويان خواهد بود.

پيش‌نويس قانون اساسي بايد به تصويب دو سوم اعضاي شورا برسد.

اين نشست در دو ماه گذشته به دنبال برگزاري چندين تظاهرات عليه بدنه مجمع قانون اساسي دو بار به تعويق افتاد.

در قانون اساسي جديد مصر، حقوق گروه‌هاي مذهبي و اقليت‌هاي قومي و نيز موضوع تقسيم قدرت و اختيارات بين پارلمان و رئيس جمهور تعيين خواهد شد.

پيش‌نويس قانون اساسي پيش از برگزاري انتخابات رياست جمهوري در ماه مي، به همه‌‍‌پرسي گذاشته خواهد شد. همچنين، انتظار مي‌رود که اختيارات رئيس جمهور بعدي مصر در اين پيش‌نويس تببين و تشريح شود.</TEXT>
</DOC>