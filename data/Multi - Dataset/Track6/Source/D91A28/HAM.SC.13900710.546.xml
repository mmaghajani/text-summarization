<?xml version="1.0" encoding="utf-8" ?>
<DOC>
<DOCNO>546</DOCNO>
<DATE-TIME>1390/07/10</DATE-TIME>
<CATEGORY>علمی</CATEGORY>
<TITLE>5 نکته اساسی برای کاهش نمک مصرفی </TITLE>
<SUMMARY></SUMMARY>
<NARRATIVE></NARRATIVE>
<TEXT>
تغذیه > توصیه‌ها و آداب- همشهری آنلاین – شهره فرجی:
با افزایش آگاهی‌های بهداشتی و سلامتی، خیلی‌ها این روزها در فکر کاهش نمک مصرفی‌شان هستند.

پزشکان و دست‌ اندر کاران طب و سلامتی برای افرادی که مستعد فشارخون بالا بوده و یا در این رابطه دارای سابقه فامیلی هستند یک رژیم غذایی کم سدیم را توصیه می‌کنند.

مصرف نمک اضافی به معنای جذب بالای سدیم در بدن است که می‌تواند منجر به بروز برخی اختلالات در مفاصل، کلیه‌ها و قلب شود.

زیاده‌روی در مصرف غذاهای پرنمک، یکی از بزرگترین و مهم‌ترین علل جمع شدن آب در بدن است که موجب نفخ و پف‌کردگی بدن می‌شود.

از این رو به منظور اجتناب ازبروز این گونه بیماری‌ها، لازم است مصرف غذاهای پرنمک را قطع کرده و به سوی یک رژیم غذایی کم سدیم پیش رویم.

استفاده کم از نمک در غذا و پخت و پز در واقع کار دشواری نیست چرا که خوردن نمک زیاد فقط یک عادت است که با کمی تلاش و صبر و حوصله، می‌توان آن را تغییر داد.

به این منظور چند روش را به شما توصیه می‌کنیم:

از سبزی‌ها و انواع چاشنی استفاده کنید.

درست است که نمک به غذا طعم می‌دهد ولی مواد غذایی دیگری هم مانند سبزی‌جات معطرهستند که می‌توانند جانشین خوبی برای آن باشند، ریحان، ارگانو، جعفری و گشنیز از آن جمله‌اند.

ازغذاهای فرآوری شده دوری کنید.

غذاهای بسته‌بندی و کنسرو شده حاوی نمک زیادی به عنوان ماده نگه‌دارنده و البته خوشمزه‌تر شدن‌شان دارند. استفاده از نمک در برخی از این غذاها تا دوبرابر مقداری که در غذاهای معمولی استفاده می‌شود است. پس دوری از این غذاها به طور خودکار میزان جذب نمک در بدن را پایین آورده و از جذب سدیم اضافی نجات پیدا می‌کنید.

از فلفل و لیمو استفاده کنید.

به جای استفاده از نمک اضافی در غذا می‌توانید از لیمو، فلفل و دیگر ادویه‌جات مطابق سلیقه‌ خود در پخت و پز استفاده کنید. استفاده از این‌ گونه مواد غذایی نه تنها ارزش غذایی غذا را بالا می‌برد بلکه طعم بهتری به غذا نیز می‌دهد.

کوچک‌ترین قاشق را در ظرف نمک قرار دهید.

این روش یکی از بهترین روش‌ها برای کاستن نمک مصرفی است.

استفاده از قاشق بزرگ در ظرف نمک، این انگیزه را در شما ایجاد می‌کند که نمک بیشتری در غذا بریزید و استفاده از قاشق کوچک‌تر شما را به این فکر می‌اندازد که نمک کمتری مصرف کنید.

از نمک‌پاش استفاده نکنید.

مجرم اصلی در این رابطه، ‌وجود نمک‌پاش در سفره است . اگر نمک‌پاش‌ها را کنار بگذارید شاهد تغییر قابل ملاحظه در ذائقه و همچنین عادت خود خواهید بود. سعی کنید اگر نمک‌پاش در سفره می‌گذارید درون آن را با مخلوط ادویه و پودر سبزی‌جات معطر پر کنید.

www.ayushveda.com</TEXT>
</DOC>