<?xml version="1.0" encoding="utf-8" ?>
<DOC>
<DOCNO>545</DOCNO>
<DATE-TIME>1390/07/07</DATE-TIME>
<CATEGORY>علمی</CATEGORY>
<TITLE>به من بگو چرا؟
نمك براي بدن، مفيد يا مضر؟</TITLE>
<SUMMARY></SUMMARY>
<NARRATIVE></NARRATIVE>
<TEXT>
همان طور كه مي‌دانيد نمك ازجمله موادي است كه هم براي بدن بسيار ضروري است و هم بسيار مضر، اما با تمام مضرات زيادش، وجود اين ماده براي كاركرد صحيح بدن بسيار لازم و ضروري است. بنابراين نمي‌توان آن را به طور كامل از رژيم غذايي حذف كرد. آيا تاكنون فكر كرده‌ايد چه ميزان نمك در بدن شما وجود دارد؟ و چه ميزان از وزن بدن را نمك تشكيل مي‌دهد؟ براساس اعلام محققان، كلريد سديم يا همان نمك در يك فرد عادي به ازاي هر100 گرم وزن بدن حدود يك درصد از وزن را تشكيل مي‌دهد.

 با اين اوصاف مي‌توان به اهميت اين عنصر حياتي در بدن پي برد. همان گونه كه اشاره كرديم، نمك هم خوب است و هم بد. ازجمله مضرات نمك بالا رفتن فشار خون در افراد مبتلا به بيماري فشار خون است و بالا رفتن آن خطرناك است و سبب بروز سكته مي‌شود، لذا اين افراد بايد در مصرف نمك احتياط كنند همچنين مصرف نمك براي افراد مبتلا به سرطان معده نيز مضر است، چراكه باعث تشديد بيماري آنها مي‌شود.

اما از فوايد نمك مي‌توان به نقش اين ماده در عملكرد صحيح قلب و در نهايت كيفيت خون‌رساني اشاره كرد. از ديگر اعمال حياتي نمك حمل و نقل سيگنال‌ها و پيام‌هاي عصبي است و همه اين اعمال براي حفظ سلامت بدن بسيار ضروري است از اين رو هرگز نمي‌توان نمك را كاملا از رژيم غذايي حذف كرد.

آزاده سيدميرزايي جهقي

منبع: sciencefocus</TEXT>
</DOC>