<?xml version="1.0" encoding="utf-8" ?>
<DOC>
<DOCNO>558</DOCNO>
<DATE-TIME>1391/05/06</DATE-TIME>
<CATEGORY>علمی</CATEGORY>
<TITLE>محققان کانادایی دریافتند
نمک زیاد ابتلا به پوکی استخوان را افزایش می‌دهد</TITLE>
<SUMMARY>خبرگزاری فارس: محققان کانادایی در تازه‌ترین تحقیقات خود دریافتند که زیاده روی در مصرف نمک خطر ابتلای افراد به پوکی استخوان را افزایش می‌دهد.</SUMMARY>
<NARRATIVE></NARRATIVE>
<TEXT>
به گزارش خبرنگار اجتماعی فارس به نقل از نشریه  "American Journal of Physiology—Renal Physiology"، محققان دانشکده پزشکی و دندانپزشکی دانشگاه آلبرتا در کانادا به نتایج جدید و خطرناکی درباره نمک رسیدند که در همه خانه‌ها یافت می‌شود و یکی از مواد معدنی اساسی دائمی در سر سفره‌ها است.

این محققان گفتند: مصرف مقادیر زیادی از مواد غذای سرشار از نمک "کلورید سدیم" و غذاهای شور احتمال ابتلا به پوکی استخوان و سنگ کلیه را در دراز مدت افزایش می‌دهد.

این تحقیقات با حمایت مالی موسسه بیماریهای کلیوی کانادا انجام شد و محققان نتایج خود را این گونه تفسیر کردند که عنصر سدیم موجود در نمک باعث کشیدن کلسیم از خون در جریان فراید تولید ادرار و خروج آن از کلیه می شود .در حالی که کلسیم عنصر اساسی در شکل گیری استخوانها است و کمبود آن باعث ابتلای بدن به پوکی استخوان می‌شود و احتمال تشکیل سنگ در کلیه را افزایش می‌دهد.

نمک از املاح سدیم و کلر تشکیل شده است. در بزرگسالان، هنگامی که مقدار سدیم دریافتی زیاد باشد، بدن آب زیادی را نگه می‌دارد و مقدار مایعات جمع شده در بدن بسیار زیاد می‌شود.

بسیاری از دانشمندان بر این باورند که همین عامل باعث پرفشاری خون می‌شود و این خود عاملی است برای بیماری قلبی و سکته، زیرا این مقدار زیاد مایعات در حین عبور از قلب به اعضای بدن می‌روند و باعث خستگی و درد در اندام ها می‌شوند و این خود عاملی برای ظاهر شدن بیماری کرونری (انسداد رگ های قلب) است.

در بدن بزرگسالان، مقداری از نمک دریافتی از طریق کلیه‌ها و به وسیله ادرار کردن از بدن خارج می‌شود اما در بدن نوزادان، کلیه‌ها هنوز توانایی کافی برای خارج کردن نمک از بدن را ندارند.

نمک فوایدی هم دارد که بیشترین اثر مفید نمک، ثابت کردن ضربان غیر عادی قلب است و به تنظیم فشار خون می کمک می‌کند.

خارج کردن اسیدیته زیادی که در بدن به وجود آمده است، حفظ تعادل مقدار قند خون، فراهم ساختن انرژی لازم برای بدن، کمک به عملکرد صحیح سلول‌های عصبی، جذب مواد مغذی، صاف و نرم کردن حنجره و جلوگیری از چسبناک شدن مخاط که معمولاً در تنگی نفس دیده می‌شود، از جمله دیگر فواید نمک به شمار می‌رود.

نمک همچنین برای بیماری زکام و سینوزیت بسیار مفید است و یک آنتی هیستامین طبیعی است و جلوگیری از کرامپ یا گرفتگی عضلانی و ریزش بزاق در حین خوابیدن جلوگیری می‌کند و برای ساخت استخوان مهم است.

نمک برای تنظیم خواب نیز مهم است و به عنوان یک هیپنوتیسم طبیعی عمل می‌کند و قسمتی از درمان بیماران دیابتی است که استفاده از آن بر روی زبان، موجب توقف سرفه‌های خشک می‌شود.

انتهای پیام/</TEXT>
</DOC>