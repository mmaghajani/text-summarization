<?xml version="1.0" encoding="utf-8" ?>
<DOC>
<DOCNO>579</DOCNO>
<DATE-TIME>1391/05/02</DATE-TIME>
<CATEGORY>علمی</CATEGORY>
<TITLE>خرناس زیاد موجب کاهش ضریب هوشی کودکان می‌شود </TITLE>
<SUMMARY></SUMMARY>
<NARRATIVE></NARRATIVE>
<TEXT>
سلامت > تحقیقات- همشهری آنلاین:
تحقیقات جدید پژوهشگران مرکز خواب ملبورن استرالیا نشان می‌دهد، درمان نشدن بموقع آپنه خواب بر توانایی تحصیلی و ضریب هوشی (IQ) کودکان اثر منفی گذاشته و باعث بروز مشکلات رفتاری در آن‌ها می‌شود.


پزشکان تأکید می‌کنند که تمام کودکان برخی اوقات در خواب خرناس می‌کشند که این میزان بین یک تا 10 خرناس متغیر است.
به گزارش ایسنا، خرناس زمانی ایجاد می‌شود که عضلات راه‌های هوایی در حالت شل قرار دارند و با عبور جریان هوا، این مجاری شروع به لرزه می‌کنند؛ بافت فلاپی در گلو نیز باعث ایجاد صدای اضافی در هنگام خرناس کشیدن می‌شود.

پزشکان علت بروز خرناس را خوابیدن به پشت، سرماخوردگی، آلرژی یا اضافه وزن عنوان می‌کنند.
یافته‌های پژوهشی این محققان نشان داده است خرناس کشیدن دو تا سه درصد کودکان اولین علامت از بیماری جدی‌تری آپنه انسدادی خواب است.

وقفه در تنفس هنگام خواب مانع از ورود و خروج هوا به ریه‌ها می‌شود و در این حالت بین هر خرناس، یک وقفه کوتاه چند ثانیه‌ای وجود دارد؛ این مسأله باعث کاهش سطح اکسیژن در خون می‌شود و اندام‌های حیاتی مانند مغز و قلب را تحت تأثیر قرار می‌دهد.

محققان مرکز خواب ملبورن برای انجام پژوهش خود 11 هزار کودک انگلیسی هفت تا 12 ساله را مورد بررسی قرار داده و دریافتند که آپنه خواب در صورت عدم درمان در طول چندین سال بر ضریب هوشی (IQ) و توانایی تحصیلی کودک اثر منفی گذاشته و منجر به مشکلات رفتاری فرد در آینده خواهد شد.

طبق نتایج این پژوهش، در حالت آپنه خواب تنفس بطور متوسط 10 بار در هر ساعت متوقف می‌شود و اگر کودک در طول شب بین 15 تا 20 بار دچار این مشکل شود، باید تحت درمان قرار گیرد.</TEXT>
</DOC>