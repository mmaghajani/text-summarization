<?xml version="1.0" encoding="utf-8" ?>
<DOC>
<DOCNO>563</DOCNO>
<DATE-TIME>1389/05/23</DATE-TIME>
<CATEGORY>علمی</CATEGORY>
<TITLE>پنج غذايي كه باعث افزايش هوش كودكان مي‌شود </TITLE>
<SUMMARY></SUMMARY>
<NARRATIVE></NARRATIVE>
<TEXT>
محققان آمريكايي به اين نتيجه دست يافتند كه مصرف پنج ماده غذايي مي‌تواند باعث افزايش هوش كودكان شود.

به گزارش ايسنا‌، اولين ماده غذايي ماهي سالمون - ماهي آزاد - است. اين ماهي منبع غني از پروتئين و اسيدهاي چرب چون امگا 3 است. اين مواد مي‌توانند سيستم عصبي را تقويت كنند.

دومين ماده غذايي سيب زميني شيرين است. بهتر آن است كه ابتدا سيب‌زميني را به ورقه‌هاي نازك بريده و با دارچين آن را دودي كنيد. اين ماده غذايي سرشار از آنتي اكسيدان و ويتامين آ است و مي‌تواند با فعال كردن عصب‌ها، قدرت تفكر را بالا ببرد.

تخم مرغ سومين ماده غذايي است. بهتر است روز را با تهيه املت خوشمزه با تخم‌مرغ‌هاي تازه آغاز كنيد. تخم مرغ‌هاي خانگي منبع غني از چولاين كه باعث گسترش فعاليت مغزي و حافظه مي‌شود، هستند و براي كودكان بسيار مفيد است. چولاين نوعي ويتامين حلال در آب بوده و جزو گروه ويتامين‌هاي ب است.

توت فرنگي و قره قاط نيز جزو چهارمين مواد غذايي مفيد و مغذي براي كودكان هستند. مي‌توانيد با مخلوط كردن اين ميوه‌ها با ماست، يك دسر خوشمزه براي كودكان تهيه كنيد. اين ميوه‌ها سرشار از آنتي اكسيدان هستند كه ادراك، حافظه و ارتباط ذهني را در كودك تقويت كرده و باعث رشد فكري و قدرت تمركز مي‌شود.

پنجمين ماده مغذي براي كودكان حبوبات است. حبوباتي چون لوبيا چيتي، لوبيا قرمز، عدس، لپه و ساير حبوبات منبع غني از اسيدهاي چرب امگا 3 هستند كه باعث خون‌سازي در رگ‌ها و تقويت سلول‌هاي عصبي مي‌شوند. مي‌توانيد از اين حبوبات در سالاد، سوپ و يا آش‌هاي مختلف استفاده كنيد. </TEXT>
</DOC>