<?xml version="1.0" encoding="utf-8" ?>
<DOC>
<DOCNO>589</DOCNO>
<DATE-TIME>1389/05/02</DATE-TIME>
<CATEGORY>فرهنگی</CATEGORY>
<TITLE>مديرعامل انجمن موسيقي در گفت‌وگو با فارس:
اركستر سمفونيك بايد با رهبراني كه علم رهبري دارند، اداره شود </TITLE>
<SUMMARY>خبرگزاري فارس: بابك رضايي مدير عامل انجمن موسيقي گفت: اهداف ما براي رهبري اركستر سمفونيك وجود رهبراني است كه علم اين كار را دارند بر اين اساس از آقاخاني به عنوان يك فرد تحصيلكرده در رشته رهبري اركستر دعوت به همكاري كرده‌ايم.</SUMMARY>
<NARRATIVE></NARRATIVE>
<TEXT>
بابك رضايي مديرعامل انجمن موسيقي در گفت‌وگو با خبرنگار موسيقي فارس در خصوص انتخاب يك هنرمند زن براي رهبري اركستر سمفونيك تهران گفت: من فكر مي‌كنم اين اولين بار نيست كه يك زن اركستري را رهبري مي‌كند بلكه در گذشته اركستر مضرابي استاد دهلوي را يكي از شاگردان زن ايشان رهبري مي‌كرد همچنين اركستر آموزشگاه پارس و نظر و اركستر كودكان ايران زمين را نيز يك خانم رهبري مي‌كرد. وي ادامه داد: از آنجايي كه ما در عرصه‌هاي مختلف فعاليت‌هاي اجتماعي‌مان بعد از انقلاب زن‌ها به عنوان 50 درصد از جامعه نقش فعالي داشتند حضور يك زن به عنوان رهبر اركستر سمفونيك مي‌توانست بسيار مناسب باشد آن هم اركستري كه بيش از 50 درصد آن را خانم‌ها تشكيل دادند حضور يك زن مي تواند قابل توجه باشد. رضايي افزود: مهمترين چيزي كه براي انتخاب رهبر اركستر مدنظر ما بوده معرفي اين خانم به عنوان يك فرد تحصيلكرده در رشته رهبري اركستر و داراي تجربه و سابقه فعاليت با اركسترهاي مختلف اروپايي بوده است. مديرعامل انجمن موسيقي با بيان اين كه معرفي نازنين آقاخاني از سوي چكناواريان انجام شد، اظهار داشت: انجمن موسيقي در راستاي بررسي‌ها ، تحقيق‌ها و مطالعاتي كه براي پيشبرد اهداف اركستر سمفونيك و ارتقاء سطح اركستر دنبال مي‌كند با مطالعه كارنامه ايشان و بررسي هايي كه شوراي اركستر سمفونيك انجام داد تصميم گرفتيم خانم آقاخاني براي رهبري به ايران تشريف بياورند. وي بيان داشت: تاكنون ايشان چندين جلسه با اركستر تمرينات موفقي داشته‌اند به گونه‌اي كه ما از انتخاب‌مان خيلي راضي هستيم. به عقيده من سطح توان فني ايشان بسيار قابل قبول و با كيفيت است. مديرعامل انجمن موسيقي ايران ادامه داد: به نظر من ما بايد بيشتر تحقيق و مطالعات خود را انجام دهيم و بتوانيم ايراني‌هاي را كه علم رهبري اركستر را در خارج از كشور دارند براي اينكه بتوانند دانايي و توانايي خودشان را به نسلي كه داخل ايران زندگي مي‌كند انتقال دهند دعوت كنيم. رضايي در ادامه گفت: ما به جز اينكه بايد از كساني كه خارج از كشور در حال فراگيري اين علم هستند بايد براي حضور در صحنه‌هاي فرهنگي دعوت به عمل آوريم بايد زمينه‌هايي براي بورس و اعزام هنرمندان علاقه‌مند و توانا را نيز فراهم سازيم. وي افزود: رهبري اركستر امروز در دنيا يك علم و تكنيك است و قطعا افراد متخصص و آگاه به علم رهبري در ارتقاء سطح فني و كيفي اركستر سمفونيك مي‌تواند بسيار حائز اهميت و مؤثر باشد و اين در حالي است كه يكي از مشكلات ما در اركستر سمفونيك شايد تا به امروز اين بوده كه كساني كه اركستر سمفونيك را رهبري كردند اغلب علم رهبري را نمي‌دانستند. رضايي بيان داشت: ما بايد به سمت جوان‌هايي كه در حال فراگيري اين علم هستند برويم و اين فرصت را بايد توسط اركستر به آنها بدهيم كه بتوانند خودشان را عرضه و ارائه كنند. مديرعامل انجمن موسيقي ايران در خصوص اجراهاي اركستر سمفونيك به رهبري نازنين آقاخاني گفت: از ايشان فعلا براي تمرين دادن اركستر دعوت كرديم و هنوز براي اجرا تصميم نگرفتيم. رضايي در خاتمه خاطر نشان كرد: من از كساني كه مدرك تحصيلي در رشته رهبري اركستر دارند و داخل كشور فعاليت مي‌كنند و شايد از نگاه‌ ما دور مانده‌اند اعلام مي‌كنم انجمن موسيقي ايران آماده دريافت درخواست آنها به انضمام مدرك تحصيلي آنهاست كه با احراز صلاحيت‌هاي فني از آنها براي رهبري اركستر استفاده نمايد. انتهاي پيام/ا-20
</TEXT>
</DOC>