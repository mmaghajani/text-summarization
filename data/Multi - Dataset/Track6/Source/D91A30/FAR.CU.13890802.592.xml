<?xml version="1.0" encoding="utf-8" ?>
<DOC>
<DOCNO>592</DOCNO>
<DATE-TIME>1389/08/02</DATE-TIME>
<CATEGORY>فرهنگی</CATEGORY>
<TITLE>«نادر مرتضي‌پور» رهبر جديد اركستر سمفونيك تهران شد</TITLE>
<SUMMARY>خبرگزاري فارس: در آخرين نشست بابك رضايي و اعضاي شوراي سياستگذاري اركستر سمفونيك تهران،نادر مرتضي پور به عنوان رهبر ميهمان اركستر سمفونيك تهران معرفي شد.</SUMMARY>
<NARRATIVE></NARRATIVE>
<TEXT>
به گزارش خبرگزاري فارس به نقل از پايگاه اطلاع رساني موسيقي ايران، اركستر سمفونيك تهران پس از انتخاب مرتضي پور از امروز تمرينات خود را با اين رهبر آغاز كرده و به زودي كنسرتي خواهد داشت. نادر مرتضي‌پور از 10 سالگي به تشويق پدر به كنسرواتوار موسيقي تهران (هنرستان عالي موسيقي) رفت. همزمان با آموختن دروس پايه موسيقي نوازندگي كنترباس را هم شروع كرد. پس از پايان دوره هنرستان و اخذ ديپلم موسيقي به عنوان نوازنده كنترباس در اركستر سمفونيك تهران مشغول به كار شد.او براي ادامه تحصيلات آكادميك موسيقي در سال 1349 به آمريكا رفت و تحصيلات دانشگاهي را تا مقطع فوق ليسانس در دانشگاه ميسوري ـ كلمبيا ادامه داد. مرتضي‌پور در مدت اقامت و دوران تحصيل در آمريكا موفق به كسب تجارب فراوان از اساتيد مطرح موسيقي در زمينه رهبري اركستر و نوازندگي كنترباس شد كه از جمله با HENRY LOEW ، STUART STANREY و FAUL ELLISON در كلورادو و دانشگاه RICE در هوستون تگزاس و همچنين رهبري اركستر با DANIEL SPURLURK ، JORGE MESTER ، DANIEL LEWIS در ASPEN كلورادو و ROBERT LINDER در HUSTION تگزاس دانشگاه H.B.U فرا گرفت. او پس از اتمام تحصيلات مدتي در آمريكا به تدريس نوازندگي و رهبري اركستر پرداخت و سپس به ايران بازگشت و همكاري خود را با اركستر سمفونيك تهران به عنوان رهبر اركستر و مدير هنري آغاز نمود. او از سال 1361 رهبر اركستر مجلسي و سمفونيك صدا و سيما را هم به عهده گرفت. از عمده فعاليت‌هاي مرتضي پور ساماندهي اركستر سمفونيك تهران پس از انقلاب بود كه با برنامه ريزي منسجم براي اركستر و تمرين قطعات مختلف كلاسيك و ايراني اجراي كنسرت‌هاي خياباني، اجراي كنسرت در تالار وحدت، شهرستان ها و جبهه ها براي رزمندگان، كنسرت هاي آموزشي و اجراي قطعات آهنگسازان ايراني براي اولين بار در تالار وحدت پايه گذاري جشنواره هاي موسيقي و ... كه همه باعث جلوگيري از فروپاشي اركستري شد كه امروز موجب افتخار و مباهات هنرمندان كشور است. همچنين اجراي كنسرت با اركستر مجلسي سازمان صدا و سيما در تهران و در فستيوال اوزاكاي ژاپن با تك نوازي زنده ياد غلامرضا علي آقا، تدريس در دانشگاه و مدير توليد و آموزش موسيقي صدا و سيما بوده است. انتهاي پيام/پ17</TEXT>
</DOC>