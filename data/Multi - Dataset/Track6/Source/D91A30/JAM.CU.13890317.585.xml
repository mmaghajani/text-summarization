<?xml version="1.0" encoding="utf-8" ?>
<DOC>
<DOCNO>585</DOCNO>
<DATE-TIME>1389/03/17</DATE-TIME>
<CATEGORY>فرهنگی</CATEGORY>
<TITLE>شاهين فرهت:
ارکستر سمفونيک به رهبر ثابت نياز دارد</TITLE>
<SUMMARY>جام جم آنلاين: در صورت عدم حضور رهبر ثابت در ارکستر سمفونيک تهران اين تشکيلات رفته رفته گرد تکرار به خود مي گيرد بنابراين شوراي ارکستر سمفونيک بايد تکليف رهبر و مدير هنري دائم را مشخص کند.</SUMMARY>
<NARRATIVE></NARRATIVE>
<TEXT>
عضو شوراي ارکستر سمفونيک تهران در وزارت ارشاد با بيان اين مطلب در خصوص روند فعاليتهاي اين ارکستر در آينده در گفتگو با مهر گفت: براي داشتن يک ارکستر سمفونيک متوسط رو به بالا بايد تغييراتي در ساختمان اين ايجاد شود و به ارکستر سمفونيک جديد تهران تغيير نام دهد در غير اين صورت توان ادامه حيات ندارد.

شاهين فرهت به وجود يک مديريت ثابت در ساختمان ارکستر سمفونيک تهران اشاره کرد و گفت : داشتن يک برنامه مدون و منسجم براي اجراهاي متفاوت در طول سال از ضروريات ارکستر سمفونيک تهران است که اين برنامه تنها با داشتن يک مدير اداري و رهبر ثابت امکان پذير است و اگر اينگونه شود سطح ارکستر بالا مي رود و اين اتفاق باعث مي شود که هنرمندان براي ضبط آثار سمفونيک به خارج از کشور سفر نکنند. 

وي افزود : دعوت از رهبر مهمان تنها در کوتاه مدت جوابگوي نياز ارکستر سمفونيک خواهد بود چراکه اعضاي ارکستر نياز به تمرين دارد و براي استمرار تمرين قطعات مختلف بايد رهبرثابت وجود داشته باشد.</TEXT>
</DOC>