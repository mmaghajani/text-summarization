<?xml version="1.0" encoding="utf-8" ?>
<DOC>
<DOCNO>584</DOCNO>
<DATE-TIME>1389/03/15</DATE-TIME>
<CATEGORY>فرهنگی</CATEGORY>
<TITLE>حميد شاه‌آبادي در گفت‌وگو با فارس:
عدم حضور رهبر مهمان كاستي‌هاي اركستر سمفونيك را پنهان كرده بود</TITLE>
<SUMMARY>خبرگزاري فارس: معاون هنري ارشاد گفت: نبود رهبر مهمان در سال‌هاي گذشته باعث پنهان ماندن و مغفول ماندن بخشي از كاستي‌هاي اركستر سمفونيك شده بود.</SUMMARY>
<NARRATIVE></NARRATIVE>
<TEXT>
حميد شاه‌آبادي معاون هنري وزير در گفت‌وگو با خبرنگار موسيقي فارس در خصوص فعاليت‌هاي اركستر سمفونيك تهران گفت: مجموعه اركستر سمفونيك بايد با معيارها و استانداردهاي جهاني حركت كند ما اصولا در حوزه‌هاي تخصصي كه جهان در آن تجربيات ساليانه و طولاني دارد به صورت يك جزيره نبايد عمل كنيم بلكه بايد استانداردهاي جهاني را كه در اين زمينه معمول است، مدنظر بگيريم. وي ادامه داد: از اين كه اركستر سمفونيك نياز به رهبر دائم دارد ، ترديدي نيست و اعتقادمان نيز بر اين است كه به اين سمت حركت كنيم و اگر شرايط اقتضا كند كه بحث رهبر دائم عملياتي‌تر شود، بهتر است. معاون هنري ارشاد بيان داشت: به اعتقاد من اركستر سمفونيك تهران به طور جدي از نبود رهبري مهمان در سال‌هاي گذشته رنج كشيده و نبود رهبر مهمان باعث پنهان ماندن و مغفول ماندن بخشي از كاستي‌هاي اركستر سمفونيك شده است لذا جناب روحاني و ديگر دوستاني كه به عنوان رهبر مهمان خواهند آمد هر كدام در حوزه خودشان باعث پويايي اركستر سمفونيك مي‌شوند كما اين كه ديديم استقبال از كنسرت اركستر به رهبري روحاني به چه ميزان بوده است كه اين خود نشان از حركت و پويايي جدي است كه اميدواريم اين فضا به طور جدي ادامه پيدا كند. شاه‌آبادي با اشاره به حضور شهرداد روحاني براي رهبري اركستر سمفونيك تهران گفت: من نبايد نظري در خصوص افراد و اشخاص بدهم چرا كه اين بحث تخصصي است و بزرگان حوزه موسيقي كشور و طبق قانون شوراي اركستر رهبر را تعيين مي‌كند. وي در خاتمه با بيان معيارهاي رهبري اركستر خاطرنشان كرد: معيار براي انتخاب رهبر توانايي‌هاي هنري و فني آنها ،‌گذارندن دوره‌هاي تخصصي رهبري اركستر و صلاحيت‌هاي عمومي است كه بايد هر رهبري و هر شخصي كه در نظام مسئوليتي را عهده‌دار شود، داشته باشد كه انشاء‌الله آقاي روحاني اينها را دارد. انتهاي پيام/ا </TEXT>
</DOC>