مراسم اهدای جایزه نوبل ۲۰۱۱ در رشته‌های پزشکی و فیزیولوژی، فیزیک، شیمی، ادبیات و اقتصاد شنبه ۱۹ آذر / ۱۰ دسامبر آغاز و تا ۲۰:۳۰ ادامه خواهد داشت.
مراسم اهدای جوایز نوبل با حضور پادشاه سوئد و خانواده سلطنتی، برندگان سابق جایزه نوبل، اعضای بنیاد نوبل و فرهنگستان سطلنتی علوم سوئد و دیگر مهمانان در تالار کنسرت استکهلم برگزار می‌شود و پس از اهدای دیپلم افتخار، مدال نوبل و مبلغ نقدی جایزه توسط پادشاه سوئد به برندگان، شام سرو می‌گردد.
هئیت داوران نوبل ادبی «توماس ترانسترومر» شاعر 80ساله سوئدی را به عنوان برنده این جایزه انتخاب کرد. این هئیت تصویرسازی موجز و نزدیک به واقعیت اشعار «ترانسترومر» را رمز موفقیت وی اعلام کرد.بر اساس گمانه‌زنی بسیاری از متخصصان ادبی «آدونیس» شاعر سوری یکی از نامزدهای پرشانس جایزه نوبل ادبی 2011 بود
جایزه صلح نوبل امسال به طور مشترک به سه زن اهدا شد. خانم‌ها "آلن جانسون سرلیف" رئیس جمهور لیبریا، "لیما گبمووی" ( Leymah Gbmowee)، فعال صلح لیبریایی و مدیر شبکه صلح و امنیت آفریقا و "توکل کرمان" از فعالان سیاسی یمن به عنوان برندگان مشترک جایزه 1.5 میلیون دلاری نوبل صلح معرفی شدند.

جايزه نوبل پزشكي (فيزيولوژي) امسال به طور مشترك به «بروس بوتلر» و «جولز هافمن» براي اكتشافات آنها در مورد فعال‌سازي مصونيت ذاتي و «رالف استین مان» براي كشف سلول‌هاي دندريتيك و نقش آن در ايمني تطبيقي اعطا شد.

جایزه نوبل فیزیک به اخترشناسانی رسید که انبساط فزاینده کیهان را اندازه‌گیری و اثبات کرده‌اند. نیمی از جایزه 1.1 میلیون یوریی به "سول پرل‌ماتر"، و نیم دیگر آن مشترکاَ به "آدام ریس" و "برایان اسمیت" تعلق می‌گیرد.

برنده جايزه نوبل شيمي امسال در سال 1982 كريستالي را كشف كرد كه ساختار اتم هاي آن به گونه اي  تكرار نشدني بود. به همين دليل نام شبه كريستال يافت.كميته ‌نوبل "‌دان شختمن" را برنده نوبل شيمي 2011 معرفي كرد تا جايزه 10 ميليون كرون سوئد ( 1.1 ميليون يورو ) اين رشته به او تعلق گيرد.

توماس سارجنت استاد دانشگاه نیویورک و کریستوفر سیمس از دانشگاه پرینستون آمریکا برنده جایزه نوبل اقتصاد ۲۰۱۱ شده اند.

