1389/02/20
وزرای دارایی اتحادیه اروپا در حالی در بروكسل گرد هم آمدند كه از بروز بحران اقتصادی جدید برای كشورهای ناحیه یورو به شدت نگران اند.
وزرای دارایی اتحادیه اروپا در نشست خود در بروكسل طرح 500 میلیارد یورویی را برای حمایت از ارزش یورو در برابر دیگر ارزهای بین المللی تصویب كردند.
كشورهای اروپایی امیدوارند با اجرای این طرح مانع كشیده شدن بحران مالی یونان به دیگر كشورهای اروپایی شوند كه به طور خطرناكی در حال گسترش است . 

1389/02/21
صندوق بين المللي پول موافقت کرده است که 250 ميليارد يورو براي حفظ ثبات مالي کشورهاي "حوزه يورو" کنار بگذارد.

اتحاديه اروپا نگران است که بحران مالي يونان به اسپانيا و پرتغال سرايت کند و اين دو دولت نتوانند به موقع اقساط بدهي هاي خارجي خود را بپردازند.چنين اتفاقي به شدت به ارزش و اعتبار يورو صدمه خواهد زد.
ارزش يورو طي هفته گذشته حداقل چهار درصد در برابر ارزهاي عمده ديگر کاهش يافت و به کمترين حد طي 14 ماه گذشته رسيد

1390/06/23
باراك اوباما ،رئیس‌ جمهور آمریکا در يك گفتگوي خبري از پیامدهای بحران یورو در اتحادیه اروپا و تاثير آن به ساير مناطق جهان ابراز نگرانی کرد.

باراک اوباما اضافه کرد که هرچند در حال حاضر یونان مشکل اتحادیه اروپا است اما این اتحادیه «مشکل اساسی» دیگری دارد.
وی با اشاره به وضعیت اسپانیا و ایتالیا گفت که بازارهای مالی جهانی می‌توانند اقتصاد این دو کشور بزرگ را دچار چالش كنند و ادامه داد: «مشکل اساسی یورو اینجاست که اتحادیه اروپا پول واحد پول یکسان دارد اما سیاست اقتصادی هماهنگی ندارد. اینجا ریشه مشکلات است.»

1390/06/25
رییس بانک جهانی نیز به اروپا و آمریکا نسبت به بحران مالی کنونی هشدار داده و اظهار داشته که چنانچه این کشورها قدمی در راه حل این معضل برندارند، اقتصاد جهان را نیز با خود "به ورطه سقوط" می‌کشانند. وی ضمن انتقاد شدید از کشورهای اروپایی آن‌‌ها را متهم کرد که در اتخاذ تصمیمی مناسب تعلل می‌کنند. زولیک گفت که اقتصاد جهان هم‌اینک به "منطقه‌ خطر تازه‌ای" وارد شده است.

1390/08/02
در حالیکه سران اتحادیه اروپا وعده ارایه راه حل نهایی برای نجات یورو و کمک به کشورهای بدهکار را تا چهارشنبه آینده داده اند خبرها حکایت از اختلافات شدید بین آنان دارد
یکی از اختلافات بزرگ بین دولت‌های اروپایی طرح بخشش بدهی‌های دولت یونان است. برخی پیشنهادات میزان این بخشش‌ها را تا حدود 60 درصد عنوان می‌کنند، در حالیکه بانک ها و موسسات مالی بزرگ در برابر این خواسته دولت‌های اروپایی مقاومت کرده و مخالف آن هستند.
انتظارمی‌رود که طرح روز چهارشنبه آینده برای نجات یورو دو هدف مهم آرام کردن بازارهای مالی و رفع بی‌اعتمادی به اتحادیه اروپا را مد نظر قرار داده

کارشناسان اقتصادی معتقدند بحران بدهی منطقه یورو تاثیر منفی زیادی بر رشد اقتصادی کشورهای آسیایی داشته است که به شدت به صادرات وابسته هستند .

1390/09/15
موسسه اعتبار سنجي "استاندارد اند پورز" از احتمال کاهش رتبه اعتباري تقريبا تمامي کشورهاي منطقه يورو از جمله فرانسه و آلمان به عنوان موتورهاي اقتصادي اين منطقه،، خبر داده است.


با کاهش رتبه اعتباری فرانسه و هشت کشور اروپایی دیگر، بحران منطقه یورو وارد مرحله خطرناک تازه ای شده است.

نخست وزیر لتونی تاکید کرد دستیابی کشورهای اروپایی به بودجه متوازن و متعادل مهمترین راهکار برای خروج منطقه یورو از بحران است.

مشاور ارشد صدر اعظم آلمان:بدهی های ملی مهمترین عامل بحران یورو است
1391/02/07
کشورهای بحران زده منطقه یورو خواهان ایفاء نقش موثرتر بانک مرکزی اروپا در یافتن راهکاری برای خروج از بحران بدهی ها در منطقه یورو هستند
