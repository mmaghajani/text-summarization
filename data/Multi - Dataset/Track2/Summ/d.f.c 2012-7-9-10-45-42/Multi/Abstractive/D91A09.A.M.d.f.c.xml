مردم یمن در ماه ژانویه اعتراض های خود را به رژیم عبدالله صالح آغاز کردند و خواستار برکناری وی شدند.عبدالله صالح هم تاکید میکرد که تا پایان ریاست جمهوریش کناره گیری نمیکند و البته به این نکته هم اشاره میکرد که در دوره بعدی ریاست جمهوری شرکت نخواهد کرد.
مردم به اعتراضات و تحصنات خود ادامه دادند.
کشورهای شورای همکاری خلیج فارس طرحی به صالح پیشنهاد کردند که در این طرح صالح باید قدرت را به معاون خود واگذار می کرد و در برابر آن تضمین حفاظت از جان او و خانواده اش کرده بودند.عبدالله صالح این طرح را نپذیرفت و در مقابل آن با تظاهرات مردمی رو به رو شد.
در طی اعتراضات صالح به مدت سه ماه یمن را ترک کرد و برای درمان جراحتی که در اعتراضات به وی رسیده بود به عربستان رفت و ریاست جمهوری را به طور موقت به معاون خود واگذار کرد.
سرانجام صالح پس از ده ماه مخالفت در برابر معترضان تسلیم شد و طرح کشورهای خلیج فارس را پذیرفت.
صالح در شرایطی استعفا داد که پسر ارشد و برادر زاده هایش هنوز پست هایی در حکومت داشتند. 
مردم پس از استعفای صالح خواستار بر کناری اقوامش و نیز مجازات وی شدند.
پس از صالح معاون او برای دو سال به عنوان رئیس جمهور انتخاب شد.
در اوایل خرداد 91 گروه موسوم به دوستان یمن در ریاض متعهد شدند که به منظور کمک به وضعیت بحرانی یمن،بیش از 4 میلیارددلار به این کشور کمک کنند.