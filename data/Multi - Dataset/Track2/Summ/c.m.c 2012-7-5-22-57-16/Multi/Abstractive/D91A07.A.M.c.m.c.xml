۱۱۱ سال است که در روز دهم دسامبر، سالگرد فوت «آلفرد نوبل»، مراسم اهدای جوایز نوبل با حضور پادشاه سوئد و خانواده سلطنتی، برندگان سابق جایزه نوبل، اعضای بنیاد نوبل و فرهنگستان سطلنتی علوم سوئد و دیگر مهمانان در تالار کنسرت استکهلم برگزار می‌شود و پس از اهدای دیپلم افتخار، مدال نوبل و مبلغ نقدی جایزه توسط پادشاه سوئد به برندگان، شام سرو می‌گردد.
برندگان امسال از این قرارند:

پزشکی و فیزیولوژی:
امسال خبر دریافت جایزه دیگران را متحیر کرد زیرا «رالف استین مان»  سه روز قبل از اعلام این خبر فوت کرده بود ولی داوران ضمن سنت شکنی اعلام کردند که این جایزه به خانواده ایشان تحویل داده میشود.
برندگان نوبل امسال به طور مشترك به «بروس بوتلر» و «جولز هافمن» براي اكتشافات آنها در مورد فعال‌سازي مصونيت ذاتي و «رالف استین مان» براي كشف سلول‌هاي دندريتيك و نقش آن در ايمني تطبيقي اعطا شد.

فیزیک:
جایزه نوبل فیزیک در سال جاری میلادی به «سول پرل‌ماتر»، «برایان پی اسمیت» و «آدام جی ریس» تعلق گرفت. این اخترشناسان به خاطر کشف انبساط شتابنده کیهان با توجه به رصد کردن سوپرنواها (ابراخترها) موفق به دریافت جایزه نوبل در رشته‌ فیزیک شده‌اند.

شیمی:
«‌دان شختمن» برنده نوبل شيمي 2011 ، در سال 1982 كريستالي را كشف كرد كه ساختار اتم هاي آن به گونه اي  تكرار نشدني بود. به همين دليل نام شبه كريستال يافت.
ساختار اتمی شبه کریستال ها به گونه ای است که دانشمندان تا آن زمان وجود این نوع ساختار را غیرممکن تصور مي كردند.

ادبیات:
در حالی که همه «آدونیس» («علی احمد سعید») را شانس اول دریافت جایزه نوبل میدانستند این جایزه به «توماس ترانسترومر» شاعر 80 ساله سوئدی تعلق گرفت.
هئیت داوران نوبل ویژگی هایی همچون تصویرسازی که در شعر های او بوده و دیگری توانایی برقراری ارتباط میان این تصویرسازی های شعرگونه با واقعیت‌های زندگی است. از دیدگاه هئیت داوران وجود این دو عنصر بسیار مهم در اشعار «ترانسترومر» موجب توجه هئیت داوران به وی و در نهایت انتخاب او به عنوان برنده نوبل ادبی شده است.
بخی آثار «ترانسترومر» :
«پنجره و سنگ»، «اندوه گوندولا»، «آسمان نیمه تمام»، «مجموعه 17 شعر» و «انیگمای بزرگ» از جمله مطرح‌ترین مجموعه اشعار این شاعر سوئدی است که به زبان‌های مختلف ترجمه شده است.

اقتصاد:
این جایزه به دو آمریکایی به نام های «توماس سارجنت» و «کریستوفر سیمز» برای تحقیقات جداگانه ایشان درباره علل اتخاذ، هدف و تاثیرات سیاست های دولت بر اقتصاد ارائه شد.

جایزه نوبل صلح:
جایزه صلح نوبل امسال به سه زن رسید در حالی که همه انتظار داشتند «جوليان آسانگ» موسس سایت ويکی‌ليکس ، به خاطر انتشار  صدها هزار سند محرمانه را در وب‌سايت برنده این جایزه شود ولی اینگونه نشد.
«توکل کرمان» روزنامه نگار و حقوقدان یمنی، «الین جانسون سیرلیف» رئیس جمهور لیبریا، «لیما گبووی» فعال صلح آفریقایی (مدیر شبکه صلح و امنیت آفریقا) برندگان مشترک جایزه نوبل صلح امسال هستند.

مراسم اعطای جوایز در روز شنبه 10 دسامبر(19 آذر) برگزار خواهد شد.