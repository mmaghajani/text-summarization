فرانسه و آلمان با وجود مخالفت های گذشته، درباره طرح کمک به بحران اقتصادی یونان به توافق رسیدند.
طبق اين طرح، کشورهای منطقه "یورو" و صندوق بین المللی پول اعلام آمادگی کرده اند، درصورت ناکامی یونان در حل بحران کسری بودجه و پرداخت بدهی های خود، اقدام خواهند کرد.
این شانزده کشور که از واحد پول "یورو" استفاده می کنند، پیشتر از هرگونه درخواست وام از صندوق بین المللی برای کمک به بحران مالی یونان اجتناب و تاکید کرده بودند، این گونه درخواست ها اعتبار جهانی "یورو" را خدشه دار می کند و توانایی اروپا را در حل مسائل مالی خود زیر سؤال می برد.

بنابراین گزارش، یونان قبول کرده است در قبال دریافت این کمک ها ظرف 3سال، برنامه ریاضت اقتصادی سفت و سختی را به مرحله اجرا گذاشته و کسری بودجه خودجه را تا سال 2014 به زیر مرز 3 درصد، برساند.
يونان در حال حاضر نزديک به 300 ميليارد يورو بدهي خارجي دارد و کسري بودجه آن تقريبا 14 درصد است. ژرژ پاپاکونستانتينو، وزير دارايي يونان، روز يکشنبه 2 مه اعلام کرد که بدهي خارجي اين کشور در سال 2013 به 140 درصد درآمد ناخالص ملي خواهد رسید.
بر اساس برنامه ریاضت اقتصادی یونان، قرار است حقوق کارمندان تا سه سال آینده افزایش نیابد، پرداخت عیدی و سایر مزایای روزهای تعطیل قطع شود، سن بازنشستگی دو سال بیشتر شود، میزان مالیات بر ارزش افزوده افزایش یابد و مالیات بر توتون، سوخت و نوشیدنی های الکلی افزایش یابد.
ین در حالی است که پرتغال نیز در آستانه بحران قرار گرفته است و احتمالا دومین کشور منطقه یورو خواهد بود که در بازپرداخت قرض هایش با مشکل مواجه می شود.

در نشست وزیران داریی اتحادیه اروپا ، سلسله اقداماتی به منظور اعطای كمك مالی به اعضای آسیب دیده از بحران اقتصادی كه از یونان آغاز شده و در حال سرایت به دیگر كشورهاست، بررسی شد.
بنابر اعلام منابع اروپایی، نخستین اقدام این است كه، كمك 60میلیارد یورویی به همه 27كشور عضو اتحادیه اروپا اعطا شود.
معاونان وزیران دارایی گروه بیست اندكی پس از اعلام تصمیم اتحادیه اروپا و در ادامه نگرانی ها از بحران اقتصادی این قاره در نشستی همچنین بر تدابیر بانك مركزی اروپا تاكید كردند. 

وزيران اقتصاد و دارايي اتحاديه اروپا پس از مذاکرات فشرده متعهد شدند که 440 ميليارد يورو در قالب وام تضميني به کشورهاي عضو اتحاديه اروپا که امکان دارد مانند يونان خواهان دريافت کمک اضطراري شوند کنار           بگذارند.
اتحاديه اروپا نگران است که بحران مالي يونان به اسپانيا و پرتغال سرايت کند و اين دو دولت نتوانند به موقع اقساط بدهي هاي خارجي خود را بپردازند.چنين اتفاقي به شدت به ارزش و اعتبار يورو صدمه خواهد زد.
دولت يونان در ازاي اين کمک مالي موافقت کرده است هزينه هاي عمومي خود را کاهش داد.

در پی انتشار خروج احتمالی یونان از منطقه یورو، ارزش این ارز در بازارهای مالی به پایین‌ترین حد خود در ماه‌های گذشته رسید. به‌رغم تکذیب این خبر از سوی کشورهای عضو، نگرانی درباره بازپرداخت بدهی‌های یونان همچنان ادامه    دارد.
بیانیه رسمی یونان که از سوی سفارت این کشور در برلین انتشار یافته، تصریح می‌کند که «با توجه به اینکه دولت یونان و دیگر کشورهای عضو اتحادیه اروپا بارها این سناریو را تکذیب کرده‌اند، خبر خروج احتمالی یونان از منطقه یورو نه تنها حقیقت ندارد، بلکه نشان از یک سبک‌سری غیرقابل فهم است. این گونه خبرها تحریکاتی بیش نبوده و درصدد تخریب تلاش‌هایی است که به منظورتثبیت مالی یونان در حال انجام است.»
به گفته اشپیگل آنلاین، ولفگانگ شویبله، وزیر دارایی آلمان می‌کوشد که یونان را از ترک منطقه پولی یورو به هر صورتی منصرف کند. وزارت دارایی آلمان در یک ارزیابی داخلی عنوان کرده است که در صورت خروج یونان از منطقه یورو باید در انتظار پیامدهای سختی برای آتن بود. بر اساس این ارزیابی، «واحد پول جدید در یونان در مقابل یورو به شدت ارزش خود را از دست خواهد داد.» این کاهش ارزش می‌تواند تا 50 درصد محاسبه و تنظیم شود. این بدین معنا خواهد بود که بدهی‌های کنونی یونان افزایشی نجومی خواهد یافت.

به گزارش دويچه وله، باراک اوباما ، رئیس ‌جمهور آمریکا معتقد است تا وقتی که بحران مالی یورو به پایان نرسیده است، اقتصاد جهانی دچار ضعف خواهد بود. 
اوباما تأکید کرد که بررسی بحران واحد پولی اتحادیه اروپا در دستور کار نشست گروه 20 خواهد بود که ماه نوامبر در شهر کن فرانسه برگزار می‌شود.
وی احتمال حضور وزیر اقتصاد آمریکا، تیموتی گایتنر را در نشست وزرای دارایی کشورهای عضو اتحادیه اروپا، آخر هفته جاری در لهستان مطرح کرد.
وی با اشاره به وضعیت اسپانیا و ایتالیا گفت که بازارهای مالی جهانی می‌توانند اقتصاد این دو کشور بزرگ را دچار چالش كنند و ادامه داد: «مشکل اساسی یورو اینجاست که اتحادیه اروپا پول واحد پول یکسان دارد اما سیاست اقتصادی هماهنگی ندارد. اینجا ریشه مشکلات است.»

به گزارش دويچه وله، آنگلا مرکل، صدراعظم آلمان و نیکلا سارکوزی، رییس‌جمهور فرانسه خبرهای مبنی بر خروج احتمالی یونان از حوزه یورو را تکذیب کردند. آنها در گفت‌وگویی تلفنی با جرج پاپاندرئو، نخست وزیر یونان، این کشور را "عضو جدایی‌ناپذیر" حوزه مالی یورو دانستند و خواستار آن شدند که یونان تصمیماتی را که در نشست سران حوزه یورو در ماه ژوئیه به تصویب رسیدند، " به‌طور کامل" اجرا کند.
به گفته‌ کارشناسان دلیل اصلی این موضع‌گیری، واکنش به نگرانی‌ها و اخبار منتشره در فرانسه است که ورشکستگی احتمالی یونان را موجب وارد آمدن لطمه سنگینی به بانک‌های این کشور می‌داند. روز چهارشنبه مؤسسه معتبر رتبه‌بندی "مودی" اعلام کرد که رتبه اعتباری دو بانک بزرگ  فرانسه کاهش یافته است. این دو بانک سرمایه‌گذاری‌های کلانی را در یونان انجام داده و معاملات تجاری گسترده‌ای را با بانکی‌های این کشور داشته‌اند.
باراک اوباما اوایل هفته جاری هشدار داد تا زمانی که بحران مالی در اروپا برطرف نشده، "اقتصاد جهان همچنان در روند تضعیف شدن"  پیش خواهد رفت.
دولت چین از آمادگی خود برای سرمایه‌گذاری‌های جدید در این کشورها خبر داده اما در مقابل خواستار دریافت امتیازاتی در معاملات تجاری و همچنین کاهش یا برطرف شدن محدودیت‌های صادراتی شده که چین با آنها روبروست.
رابرت زولیک، رییس بانک جهانی نیز به اروپا و آمریکا نسبت به بحران مالی کنونی هشدار داده و اظهار داشته که چنانچه این کشورها قدمی در راه حل این معضل برندارند، اقتصاد جهان را نیز با خود "به ورطه سقوط" می‌کشانند. وی ضمن انتقاد شدید از کشورهای اروپایی آن‌‌ها را متهم کرد که در اتخاذ تصمیمی مناسب تعلل می‌کنند. زولیک گفت که اقتصاد جهان هم‌اینک به "منطقه‌ خطر تازه‌ای" وارد شده است.

بحران اقتصادي اتحاديه اروپا در کشور يونان که تاکنون دو بسته کمکي به منظور کاهش کسري عظيم بودجه خود از اين اتحاديه و صندوق بين‌المللي پول دريافت کرده است، آغاز        شد. 
دولت يونان بايد در ازاي دريافت اين کمک‌هاي مالي اقدامات رياضتي سنگيني را در اين کشور انجام دهد.
کشورهاي اتحاديه اروپا روز جمعه فشار خود را روي ايتاليا براي کاهش دوباره بودجه و اصلاحات اقتصادي افزايش دادند تا از وقوع بحراني مشابه بحران يونان در اين کشور جلوگيري شود. 

به گزارش ایرنا، روز یکشنبه رهبران کشورهای اروپایی بعد از برگزاری نشستی در باره مقابله با بحران مالی کشورهای حوزه یورو و جلوگیری از کشیده شدن آن به دیگر کشورهای این حوزه از جمله ایتالیا و اسپانیا، وعده دادند که تا روز چهارشنبه آینده در باره طرحی برای حفاظت از یورو به نتیجه برسند.
ظاهرا یکی از اختلافات بزرگ بین دولت‌های اروپایی طرح بخشش بدهی‌های دولت یونان است. برخی پیشنهادات میزان این بخشش‌ها را تا حدود 60 درصد عنوان می‌کنند، در حالیکه بانک ها و موسسات مالی بزرگ در برابر این خواسته دولت‌های اروپایی مقاومت کرده و مخالف آن هستند.
نگرانی از بر عهده گرفتن چنین مسوولیتی بدنبال آن افزایش یافت که بنابر گزارش مشترک بانک مرکزی اروپا، صندوق بین المللی پول و اتحادیه اروپا میزان بدهی ها و عمق بحران پولی یونان بسیار بیشتر از پیش بینی های قبلی است و این کشور تا سال 2020 به 252میلیارد یورو کمک مالی نیاز دارد. درحالیکه قبلا این مبلغ حدود 110 میلیارد یورو برآورد شده بود.

به دنبال تشدید بحران بدهی منطقه یورو و افت تقاضا برای کالاهای کره‌ای میزان تولیدات صنعتی کره جنوبی طی ماه اکتبر به شدت کاهش    یافت.
کارشناسان اقتصادی معتقدند بحران بدهی منطقه یورو تاثیر منفی زیادی بر رشد اقتصادی کشورهای آسیایی داشته است که به شدت به صادرات وابسته هستند . میزان صادرات کره جنوبی نیز طی ماه اکتبر با کمترین رشد خود در دو سال اخیر روبرو شد و تنها 8 درصد رشد داشته است .

استاندارد اند پورز اعلام کرد: " فشار درمنطقه يورو به حدي افزايش يافته است که اين امر بر منطقه پولي يورو، تاثير مخربي دارد.
قبرس و يونان دو کشوري هستند که موسسه استاندارد اند پورز، آن‌ها را از فهرست اعتباري منفي خود مستثني کرده است.

کشورهای عضو اتحادیه اروپا نه تنها به خاطر حفظ ثبات اقتصادی این قاره بلکه به خاطر حفظ شأن و پرستیژ اروپا هم که شده تلاش می‌کنند تا از بحران بدهی‌ها سربلند بیرون             بیایند.
اتحادیه مالی اروپا
برخی از کارشناسان توصیه می‌کنند که ثبات اتحادیه پولی یورو در بلندمدت نیازمند سیاست‌های مالی مشترک است. درصورت عملی شدن این طرح، دولت‌های منطقه یورو باید به قوانین سختگیرانه‌تری در مورد توازن بودجه و بدهی‌های خود تن دهند. کشورهایی مانند فرانسه و آلمان از چنین طرحی حمایت می‌کنند و قصد دارند با استفاده از نفوذ خود در منطقه یورو و همچنین بهره‌گیری از ابزاری مانند مشروط کردن کمک‌ها دیگر کشورها را نیز با خود همراه کنند.
اوراق قرضه اروپایی
در نوامبر سال 2011 کمیسیون اروپا پیشنهاد کرد که فروش اوراق قرضه مشترک میان 17عضو یورو می‌تواند راهکاری مناسب برای مبارزه با بحران مالی باشد. این کمیسیون از این اوراق با عنوان اوراق ثبات یاد کرده بود.
سازوکار ثبات اروپا
سازوکار ثبات اروپا یا همان ESM برنامه‌ای است برای ایجاد منابع مالی دائمی جهت کمک به کشورهایی که در اتحادیه اروپا با مشکل مالی مواجه می‌شوند. در همین راستا شورای اروپا در دسامبر سال2010 میلادی اصلاحیه‌ای را به پیمان لیسبون افزود؛ اصلاحیه‌ای که با تصویب آن در ماه مارس 2011 مقرر شد کشورهای اتحادیه اروپا از این پس به جای کمک گرفتن از دیگر کشورهای عضو این اتحادیه بتوانند از منابع کمیسیون اروپا استفاده کنند.
صندوق اروپایی پول
در اکتبر 2011 انستیتو اتریشی تحقیقات اقتصادی در مقاله‌ای پیشنهاد کرد که اروپا به سمت ایجاد صندوق اروپایی پول گام بردارد. چنین طرحی به اعتقاد حامیانش می‌تواند به طرح اوراق قرضه اروپایی ثبات بخشد و درصورتی که کمک‌های این صندوق به کشورها تنها در قبال برآورده کردن قوانین صندوق امکان‌پذیر باشد آن‌گاه اروپا شاهد انضباط مالی بیشتری خواهد بود. همچنین اگر این طرح با حمایت بانک‌های مرکزی و دولت‌های اروپایی همراه شود می‌تواند از اختیارات بیشتری در تعیین نرخ بهره اوراق قرضه بهره ببرد.
جدایی در یورو
ایجاد پول مشترک اروپایی از آغاز مخالفانی داشت؛ چرا که برخی اقتصاددانان معتقد بودند چنین طرحی به کاهش توان دولت‌ها در اعمال سیاست‌های پولی مستقل می‌انجامد. اکنون نیز گروهی جدایی کشورهای ضعیف‌تر از اتحادیه اروپا را پیشنهاد می‌کنند.
صندوق ثبات مالی اروپا
در ماه می سال 2010 اعضای اتحادیه اروپا بر سر ایجاد راهکاری برای ثبات مالی اروپا به توافق رسیدند که طبق آن منابعی مالی جهت حفظ ثبات مالی اعضای بحران‌زده اختصاص داده شد. صندوق ثبات مالی اروپا می‌تواند از طریق اقداماتی مانند پرداخت وام به دولت‌ها، کمک به بانک‌ها و خرید اوراق قرضه دولتی به کشورهای تحت فشار یاری رساند.
توافق بروکسل
در ماه اکتبر سال 2011 رهبران 17کشور منطقه یورو در بروکسل بلژیک توافق کردند که 50درصد از بدهی‌های یونان را ببخشند و همچنین میزان مبالغ تعهد‌شده برای صندوق ثبات مالی اروپا را به یک‌هزارمیلیارددلار برسانند.
اقدامات بانک مرکزی اروپا
با شروع بحران اروپا، بانک مرکزی اروپا دست به تلاش زیادی جهت کاهش نگرانی‌ها زد که بیشتر آن شامل خرید اوراق قرضه دولتی می‌شد.

این روزنامه انگلیسی امروز در نسخه اینترنتی خود در مقاله ای به قلم جیمز کرکوپ نوشت با کاهش رتبه اعتباری فرانسه توسط موسسه اعتبار سنجی استاندارد اند پورز بازارهای بورس و ارزش پول واحد یورو به شدت سقوط کردند. رتبه اعتباری ایتالیا، اسپانیا، پرتغال و قبرس دو درجه و رتبه اعتباری اتریش، مالت، اسلواکی و اسلوونی نیز یک درجه کاهش یافته است.

کشورهای اروپایی اگر می خواهند اعتبار و اعتماد از دست رفته خود را در بازارهای مالی بین المللی مجددا به دست آورند باید سعی کنند با کاهش کسری بودجه به بودجه متعادل و متوازن دست یابند. این مساله راهکار اصلی برای مقابله با بحران مالی منطقه یورو است و موجب احیای اعتماد از دست رفته بازارهای مالی خواهد   شد.
لتونی در سال 2011 با افزایش رشد اقتصادی و کاهش نرخ بیکاری به 14 درصد روبرو شد . رشد اقتصادی این کشور سال گذشته به 4 درصد رسید و امسال نیز پیش بینی می شود این رقم به 2.5 درصد برسد . لتونی قصد دارد از ابتدای سال 2014 میلادی به منطقه یورو بپیوندد.

معاون اول صندوق بین المللی پول هشدار داد ادامه وضعیت کنونی منطقه یورو می تواند اقتصاد جهانی را با فاجعه دردناکی روبرو کند.
وی گفت هیچ کشوری در جهان امروز که روابط به شدت تنگاتنگ و نزدیک است از بحران مالی منطقه یورو در امان نخواهد بود . این مساله در خصوص اقتصاد آسیا کاملا صادق است . بحران مالی منطقه یورو تا کنون تاثیر منفی شدیدی بر رشد اقتصادی آسیا داشته است .

يوشيهيکو نودا که از طريق ويدئو کنفرانس در توکيو در نشست داووس در سوئيس سخنراني مي‌کرد، گفت: "در حقيقت اين بحران مهمترين تهديد براي اقتصاد جهان به شمار          مي‌آيد." 
بيم آن مي‌رود که تعلل در حل و فصل بحران بدهي منطقه يورو که از اواخر سال 2009 در يونان آغاز و سپس کشورهاي ايتاليا، اسپانيا و فرانسه را در سال گذشته در بر گرفت، نه تنها اروپا بلکه ديگر کشورهاي جهان را دچار بحران کند.

مشاور ارشد اقتصادی صدر اعظم آلمان تاکید کرد نادیده گرفتن بدهی های سنگین ملی در کشورهای اروپایی طی سالهای گذشته عامل اصلی وقوع بحران مالی یورو است.

کشورهای بحران زده منطقه یورو خواهان ایفاء نقش موثرتر بانک مرکزی اروپا در یافتن راهکاری برای خروج از بحران بدهی ها در منطقه یورو هستند.

به گزارش «خبرگزاری دانشجو» و به نقل از بی بی سی رئیس بانک مرکزی اروپایی بیان داشته این بانک نمی تواند خلا به وجود آمده به وسیله سیاست حکومت ها در ایجاد رشد و اصلاحات ساختاری را برطرف نماید.
شایان ذکر است که بیکاری و تورم از مهم ترین نشانه های بحران اقتصادی در منطقه یورو هستند که باعث مشکلات جدی برای این کشورها شده اند که برای نمونه می توان به تداوم افزایش نرخ بیکاری در فرانسه به عنوان یکی از اقتصادهای برتر قاره اروپا و وجود تورم در بیشتر کشورهای منطقه یورو اشاره کرد.
