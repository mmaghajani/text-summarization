به گزارش ایلنا به نقل از خبرگزاري فرانسه، «اسنور والن»، نماينده پارلمان نروژ با استناد به اين‌که ويكي‌ليكس با افشای اسناد محرمانه يکی از مهمترين همکاران آزادی بيان در قرن بيست و يکم بوده است، اين وب‌سايت را براي دريافت جايزه 2011 نوبل صلح كانديد كرد.
بنا بر اين گزارش، ويکی‌ليکس که توسط «جوليان آسانگ» استراليايی تاسيس شده تاكنون صدها هزار سند محرمانه را در وب‌سايت خود منتشر کرده است. اين اسناد شامل هزاران تلگرام ديپلماتيک محرمانه آمريکا و همچنين اسناد محرمانه مربوط به جنگ در عراق و افغانستان بوده است.
آسانگ هم اکنون در انگليس در تلاش براي جلوگيری از استرداد خود به سوئد برای بازجویی درباره پرونده اتهام سوء رفتار جنسی است.

به گزارش خبرگزاری مهر به نقل از PNA، در میان 241 شخصیت حقیقی و حقوقی که برای دریافت این جایزه نامزد شده‌اند، بیشترین شانس از آن ژولیان آسانژ و سایت ویکی لیکس           اوست.
این سایت اگرچه در سال 2006 آغاز به کار کرد فعالیتش را در سال 2010 و با انتشار هزاران برگه و سند مربوط به دولت آمریکا و درباره دیگر کشورهای جهان به اوج خود رساند.

جايزه نوبل پزشكي (فيزيولوژي) امسال به طور مشترك به «بروس بوتلر» و «جولز هافمن» براي اكتشافات آنها در مورد فعال‌سازي مصونيت ذاتي و «رالف استین مان» براي كشف سلول‌هاي دندريتيك و نقش آن در ايمني تطبيقي اعطا شد.

دانشگاه آمریکایی راکفلر چند ساعت پس از انتشار این خبر اعلام کرد که همکار این دانشگاه، رالف استاینمن 68 ساله، به دلیل ابتلا به سرطان لوزالمعده روز جمعه در پاریس درگذشته است. مشخص نیست که آیا کمیته نوبل نام این پژوهشگر کانادایی را از فهرست برندگان جایزه نوبل پزشکی 2011 خارج خواهد یا خیر. جایزه نوبل تنها به افرادی اهدا می‌شود که در قید حیات هستند.

به گزارش دويچه وله، آکادمی سلطنتی سوئد در روز سه‌شنبه 4 اكتبراعلام کرد که جایزه نوبل فیزیک در سال جاری میلادی به سول پرل‌ماتر (از آمریکا)، برایان پی اسمیت (از استرالیا) و آدام جی ریس (از آمریکا) تعلق گرفت. این اخترشناسان به خاطر کشف انبساط شتابنده کیهان با توجه به رصد کردن سوپرنواها (ابراخترها) موفق به دریافت جایزه نوبل در رشته‌ فیزیک شده‌اند.
جایزه این سه فیزیکدان بالغ بر 1.1 میلیون یورو معادل 10 میلیون کرون سوئد خواهد بود. نیمی از این مبلع به پرل‌ماتر و نیم دیگر مشترکاَ به اسمیت و ریس تعلق خواهد گرفت. 
مراسم رسمی اعطای این جوایزدر روز 10 دسامبر سال جاری برگزار خواهد شد.

در حالي كه هفته نوبل امسال همچون 110 سال گذشته با اعلام برندگان نوبل پزشكي كار خود را آغاز كرد، انتخاب رالف استين‌مان، به عنوان يكي از 3 دانشمندي كه موفق به دريافت اين جايزه شد با موجي از هيجان و حيرت در مجامع علمي همراه بود.
برندگان نوبل امسال در حالي به ترتيب در رشته‌هاي فيزيولوژي و پزشكي، فيزيك، شيمي، ادبيات و صلح اعلام مي‌شوند كه در طول 110 سال گذشته بيش از 500 دانشمند و چهره برجسته از 69 كشور جهان به اين افتخار بزرگ دنياي علم دست يافته‌اند.

كميته ‌نوبل "‌دان شختمن" را برنده نوبل شيمي 2011 معرفي كرد تا جايزه 10 ميليون كرون سوئد ( 1.1 ميليون يورو ) اين رشته به او تعلق     گيرد.
 برنده جايزه نوبل شيمي امسال در سال 1982 كريستالي را كشف كرد كه ساختار اتم هاي آن به گونه اي  تكرار نشدني بود. به همين دليل نام شبه كريستال يافت.
ساختار اتمی شبه کریستال ها به گونه ای است که دانشمندان تا آن زمان وجود این نوع ساختار را غیرممکن تصور مي كردند. 

این اتفاق، امسال هم در حال وقوع است و پیش‌بینی مراکز و محافل فرهنگی آن است که «آدونیس» شاعر سوری‌تبار مقیم پاریس شانس بیش‌تری برای دریافت یکصد و هشتمین جایزه ادبی نوبل دارد؛ شاعری که اینک 81 سال دارد و به دلیل مواضع تند و ضداسلامی، همچنین همراهی‌اش با نظام‌های استکباری، شانه به شانه جناب یوسا حرکت می‌کند.
نام اولیه خود یعنی «علی احمد سعید» را کنار می‌گذارد و اسم افسانه‌ای «آدونیس» را برمی‌گزیند.

به گزارش خبرگزاری مهر به نقل از سایت آکادمی نوبل، جایزه نوبل ادبیات یکی از پنج جایزه نوبل است و هرسال به نویسنده‌ای اهدا می‌شود که بر اساس آرزوی آلفرد نوبل بنیانگذار آن «برجسته‌ترین اثر را با گرایش آرمانخواهانه» نوشته باشد.
جایزه نوبل ادبیات شامل مدال طلا، دیپلم افتخار و 9 میلیون کرون (واحد پول سوئد) معادل 1.4 میلیون دلار است که در دسامبر هر سال و همزمان با سالگرد مرگ «نوبل» توسط آکادمی سلطنتی سوئد در استکهلم و با حضور پادشاه سوئد، اعطا می‌شود.

«توماس ترانسترومر» شاعر 80 ساله سوئدی امسال موفق شد در رقابتی تنگاتنگ «آدونیس» شاعر سوری را پشت سر بگذارد و مدال نوبل ادبی 2011 را به نام خود ثبت کند.
«ترانسترومر» یکی از شاعران صاحب‌نام و صاحب سبک سوئد است که امروزه بسیاری از دوستداران شعر و ادب در سراسر جهان با مجموعه اشعار او آشنا هستند. مجموعه اشعار این شاعر سوئدی تا به امروز به بیش از 60 زبان زنده دنیا ترجمه شده و در اختیار مخاطبان آثار ادبی و دوستداران شعر قرار گرفته           است.
هئیت داوران نوبل پس از معرفی «توماس ترانسترومر» به عنوان برنده جایزه ادبی نوبل 2011 ویژگی هایی همچون تصویرسازی که در شعر های او بوده و دیگری توانایی برقراری ارتباط میان این تصویرسازی های شعرگونه با واقعیت‌های زندگی است. از دیدگاه هئیت داوران وجود این دو عنصر بسیار مهم در اشعار «ترانسترومر» موجب توجه هئیت داوران به وی و در نهایت انتخاب او به عنوان برنده نوبل ادبی شده است.
«پنجره و سنگ»، «اندوه گوندولا»، «آسمان نیمه تمام»، «مجموعه 17 شعر» و «انیگمای بزرگ» از جمله مطرح‌ترین مجموعه اشعار این شاعر سوئدی است که به زبان‌های مختلف ترجمه شده است.

شبکه خبری الجزیره در خبری اعلام کرد که جایزه صلح نوبل امسال به یک زن فعال سیاسی یمنی به نام "توکل کرمان" اهداء خواهد شد.
کرمان یک نویسنده، فعال سیاسی و رئیس سازمان زنان روزنامه نگار بدون مرز است و پیش از آن نیز یک شاعر و ادیب بوده است.
وی یکی از مهمترین فعلان مدافع آزادی مطبوعات و حقوق زنان و حقوق بشر در یمن است. پدر او "عبدالسلام خالد کرمان" نیز یک حقوقدان و شخصیت سیاسی مهم یمن است.

جایزه نوبل صلح امسال به 3 زن رسید.
"توکل کرمان" روزنامه نگار و حقوقدان یمنی، "الین جانسون سیرلیف" رئیس جمهور لیبریا، "لیما گبووی" فعال صلح آفریقایی (مدیر شبکه صلح و امنیت آفریقا) برندگان مشترک جایزه نوبل صلح امسال هستند. 

 آلن جانسون سیرلیف ملقب به بانوی آهنین آفریقا اولین زنی است که با رای مردم قدرت را در قاره سیاه بدست گرفته است. قدرت اراده و قاطعیت در تصمیم‌گیری، چنین لقبی را برای این بانوی 72 ساله به ارمغان آورده                است.
گبمووی در مرکز لیبریا متولد شد و در 17 سالگی برای مشارکت در فعالیت های صلح آمیز و سپری کردن دوره آموزشی مشاوره برای بیماران روحی و روانی عازم مانروویا شد.
وی مسئول سازماندهی نهاد "جنبش صلح در آفریقا" در سال 2003 بود که به دومین جنگ مدنی لیبریا پایان داد و این امر به انتخاب الن جانسون بعنوان نخستین رئیس جمهور لیبریا کمک شد.
کرمان یک نویسنده، فعال سیاسی و رئیس سازمان زنان روزنامه نگار بدون مرز است و پیش از آن نیز یک شاعر و ادیب بوده است.
وی یکی از مهمترین فعالان مدافع آزادی مطبوعات و حقوق زنان و حقوق بشر در یمن است. پدر او "عبدالسلام خالد کرمان" نیز یک حقوقدان و شخصیت سیاسی مهم یمن است.

دو اقتصاددان آمریکایی برنده نوبل اقتصاد ۲۰۱۱ اعلام شدند.
پایگاه اینترنتی بنیاد نوبل اعلام کرد توماس سارجنت استاد دانشگاه نیویورک و کریستوفر سیمس از دانشگاه پرینستون آمریکا برنده جایزه نوبل اقتصاد ۲۰۱۱ شده اند.

روز دوشنبه 10 اکتبر نوبل اقتصاد به دو آمریکایی به نام های توماس سارجنت از دانشگاه نیویورک و کریستوفر سیمز از از دانشگاه پرینستون برای تحقیقات ایشان درباره علل اتخاذ، هدف و تاثیرات سیاست های دولت بر اقتصاد ارائه شد. موضوعی مناقشه برانگیز برای سیاستگذاران اقتصادی در تمام دنیا در حال حاضر، دلمشغولی مهمی که تا حدود زیادی پس از بحران های مالی اخیر رو به تزاید بوده است.
جایزه نوبل سال 2011 به این دو نفر برای مطالعه ای که مستقل از یکدیگر انجام شده ولی در عین حال مکمل تحقیقات یکدیگر بوده اند اهدا شده است.

جایزه نوبل علوم اقتصادی به علت تحقیقات تجربی درباره متغیرهای علی و معلولی و اثرات آن ها در اقتصاد کلان به این 2 آمریکایی تعلق گرفته است.


۱۱۱ سال است که در روز دهم دسامبر، سالگرد فوت آلفرد نوبل، مراسم اهدای جوایز نوبل با حضور پادشاه سوئد و خانواده سلطنتی، برندگان سابق جایزه نوبل، اعضای بنیاد نوبل و فرهنگستان سطلنتی علوم سوئد و دیگر مهمانان در تالار کنسرت استکهلم برگزار می‌شود و پس از اهدای دیپلم افتخار، مدال نوبل و مبلغ نقدی جایزه توسط پادشاه سوئد به برندگان، شام سرو می‌گردد.
برندگان امسال از این قرارند:

پزشکی و فیزیولوژی:
بروس بیوتلر، ژول هافمن و رالف استینمن فقید برای کشف چگونگی عملکرد سیستم ایمنی ذاتی و تطبیقی بدن

فیزیک:
شائول پرلماتر، برایان اشمیت و آدام رییس به‌خاطر کشف انبساط تندشونده عالم به روش مشاهده ابرنواخترهای دوردست

شیمی:
دانیل شخطمن برای کشف شبه‌بلورها

ادبیات:
توماس ترانسترومر، شاعر سوئدی

اقتصاد:
توماس سارجنت و کریستوفر سیمز برای تحقیقات درباره علل اتخاذ، هدف و تاثیرات سیاست‌های دولت بر اقتصاد

ساعاتی پیش نیز جایزه نوبل صلح در تالار شهرداری اسلو (پایتخت نروژ) به الن جانسون سرلیف و لیماه گباوی از لیبریا و توکل کرمان از یمن اهدا شد.
