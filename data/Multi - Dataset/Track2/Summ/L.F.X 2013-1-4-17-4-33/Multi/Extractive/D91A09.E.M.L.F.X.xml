تحصن كنندگان در ميدان صنعا مقدمات استقبال از تظاهرات مردمي از شهرهاي مختلف يمن را فراهم كرده اند. چنين تظاهراتي همواره روزانه در خيابانهاي صنعا براي درخواست محاكمه علي عبدالله صالح ديكتاتور يمن و مخالفت با مصونيت وي و اعتراض به حكومت توافق ملي و يا هرگونه تحت الحمايگي خارجي برگزار مي شود.

پس از چند روز از توافقنامه رياض ، بار ديگر اتهاماتي ميان طرفهاي معادله سياسي رد و بدل مي شود. حزب صالح احزاب ديدار مشترك را به مانع تراشي بر سر اجراي توافقنامه و نقض بندهاي آن متهم كرد و تهديد كرد در صورتي كه ميانجيگران بين المللي وارد عمل نشوند ، اقدامات لازم را اتخاذ خواهد كرد.

علي عمراني وزير اطلاع رساني يمن و سخنگوي رسمي حكومت توافق ملي در گفتگو با شبكه خبري العالم گفت: از همگان مي خواهم كه آرامش خود را حفظ كنند.پس از ۶۰ روز رييس جمهور جديد خواهيم داشت و جوانان و رسانه ها منتظر بمانند اگر ببينند كه تغيير مورد انتظار حاصل نشد مي توانند دوباره از نو انقلاب كنند.

وضعيت موجود يمن بيانگر چالش پيش روي عبدربه منصور هادي معاون علي عبدالله صالح ،كه طبق توافقنامه رياض حكومت را در دست دارد، و كميته نظامي تشكيل شده از سوي اوست. همچنان تنش در مناطق ارحب در شمال صنعا ميان افراد قبايل و نيروهاي گارد رياست جمهوري حاكم است.

طی یکسال مبارزه مردم این کشور برای سرنگونی علی عبدالله صالح، دیکتاتور پیشین، بیش از دو هزار تن جان خود را از دست داده‌اند.

افزون بر شمار قربانیان، حدود ۲۲ هزار تن هم در جریان تظاهرات‌های یک سال اخیر در یمن مجروح شده‌اند.

درحالیکه پیش از این، سازمان عفو بین الملل در لندن، شمار کشته شدگان را تنها دویست نفر تخمین زده بود.

علی عبدالله صالح، ماه گذشته و پس از سه دهه حکومت بر یمن ناچار به کناره گیری از مقام ریاست جمهوری این کشور شد.


"عسگر زيل" سخنگوي ژنرال علي محسن الاحمر گفت: ژنرال الاحمر كه حدود 32 سال قبل رئيس جمهوري صالح را به قدرت رساند، به نام خروش و خيزش مردم يمن از علي عبدالله صالح مي خواهد از قدرت كناره گيري كند. 
 ژنرال احمر در 21 مارس با پيوستن به جنبش مردم يمن، ضربه بزرگي به رژيم صالح وارد كرد و با انتشار بيانيه اي اعلام داشت كه ارتش يمن دركنار مردم انقلابي ايستاده است. 
همزمان با پيوستن شمار زيادي از افسران بلندپايه و سربازان ارتش يمن به انقلاب مردم اين كشور، تعداد زيادي از مسئولان حزب حاكم، وزيران، نمايندگان پارلمان و سفراي يمن در خارج از يمن نيز در اعتراض به سركوبگري عبدالله صالح عليه مردم استعفا داده و خواهان كناره‌گيري او از قدرت شده‌اند.

 عربستان سعودی که به دخالت در امور داخلی یمن شهره است، متعهد شده است که 3.25 میلیارد دلار به این کشور کمک کند که به اعتقاد کارشناسان، ریاض این مبلغ را بابت مداخله‌هایش در امور یمن می‌پردازد. عربستان چند ماهی است که در پی هدف قرار گرفتنف لوله‌های نفتی یمن، بطور رایگان به این کشور نفت می‌رساند
دولت سعودی که در دوره دیکتاتوری "علی عبدالله صالح"، روابط حسنه‌ای با این رژیم داشت در پی آغاز انقلاب مردمی در این کشور و تهدید منافعش، تلاش کرد تا راهکاری بیاندیشد و میزان خسارت‌های وارده را به حداقل برساند. طرح ابتکاری شورای همکاری خلیج فارس نیز به همین دلیل تدوین شد تا بر اساس آن، تغییراتی صوری در یمن ایجاد شود، و از این راه انقلاب جوانان یمن مهار شود.


"سعود الفیصل" وزیر خارجه عربستان دیروز دو توافقنامه به ارزش 105 میلیون دلار برای حمایت از دو بخش بهداشت و انرژی یمن امضا کرده است.

از سوی دیگر "الستر برت" وزیر خارجه انگلیس نیز گفت که لندن متعهد شده است تا به کمک‌های خود به یمن 44 میلیون دلار بیافزاید.

 همزمان با برگزاری نشست مجموعه به اصطلاح دوستان یمن، 7 سازمان فعال حقوق بشر با صدور بیانیه‌ای مشترک درباره وقوع یک فاجعه انسانی در یمن هشدار دادند.

سران قبایل مختلف از جمله حاشد و باقل روز شنبه در بخش شمالی شهر صنعا پایتخت این کشور دیدار و توافق کردند به صفوف معترضان دولت بپیوندند.


شیخ حسین بن عبدالله الاحمر رئیس کنفدراسیون قبیله حاشد گفت : "در اعتراض به سرکوب اعتراض‌های صلح‌آمیز در صنعا، تعز و عدن، از حزب کنگره عمومی خلق (حزب حاکم) استعفا دادم."


 انقلابیون یمنی با میانجیگری‌های شورای همکاری خلیج‌فارس که در سفر نماینده این شورا به صنعا مطرح شده‌بود مخالفت کردند. به گزارش خبرگزاری رویترز، یک روز پس از ورود عبداللطیف الزیانی دبیرکل شورای همکاری خلیج‌فارس به صنعا پایتخت یمن برای واکاوی راهکارهای احیای این ابتکار عمل و امضای آن، مخالفان هرگونه وساطت این شورا را رد کردند. در همین حال، فواز الحمادی عضو انجمن رسانه‌ای جوانان انقلاب با اشاره به این ابتکار عمل، تلاش‌های شورای همکاری برای برون‌رفت از بحران جاری را رد کرد.

حاتم ابو حاتم عضو مجمع احزاب «لقاء مشترک» مخالف دولت هم ضمن رد این ابتکارعمل، تاکید کرد که اکنون زمان مطرح کردن آن نیست و اساسا روزگار ابتکارعمل‌ها به‌سر آمده است و نظام برای ترساندن مردم و معترضان از رفتارهای خشونت‌آمیز بهره می‌گیرد. این درحالی است که عبده الجندی معاون وزیر اطلاع‌رسانی یمن با مثبت ارزیابی کردن این ابتکار عمل، دیدار الزیانی را در راستای تلاش‌های صورت گرفته برای کاستن از شدت بحران جاری در کشور دانست و مخالفان و تظاهرات‌کنندگان را به اغراق در تعداد قربانیان متهم کرد. عبداللطیف الزیانی دبیرکل شورای همکاری خلیج‌فارس و جمال بن عمر فرستاده سازمان ملل، روز دوشنبه برای بررسی تحولات جاری در یمن، وارد این کشور شده بودند.

از سوی دیگر، علی عبدالله صالح رئیس‌جمهور یمن روز دوشنبه با ملک‌عبدالله بن عبدالعزیز پادشاه عربستان سعودی در ریاض دیدار کرد. در این دیدار دو طرف درباره تحولات جاری در یمن و ابتکارعمل شورای همکاری خلیج‌فارس به رایزنی پرداختند. این دیدار در حالی برگزار شد که نظامیان طرفدار صالح در 3 روز گذشته مردم را در صنعا به خاک و خون کشیده‌اند. از سوی دیگر، آمریکا و اتحادیه اروپا که در ماه‌های گذشته در قبال تحولات یمن فقط به صدور بیانیه اکتفا کرده‌اند با انتشار بیانیه‌ای دیگر ضمن فراخواندن تمامی طرف‌های درگیر در یمن به خویشتنداری خواستار آرام شدن اوضاع شدند. سفارت آمریکا در یمن با اشاره به درگیرهای اخیر که به کشته شدن نزدیک به 60 نفر و زخمی شدن هزاران نفر منجر شده‌است، ابراز امیدواری کرد که یمن شاهد انتقال مسالمت‌آمیز قدرت باشد و ابتکار عمل شورای همکاری خلیج‌فارس در مدت یک هفته به امضا برسد. این درحالی است که نماینده عربستان سعودی در سازمان ملل نیز با فراخواندن طرف‌های درگیر یمنی به ادامه تلاش برای اجرای طرح شورای همکاری خلیج‌فارس، به احتمال انجام برخی تعدیل‌های جدید در آن اشاره کرد.

صالح روز شنبه 5 آذر بعد از امضای توافقنامه با مخالفانش در ریاض، به  یمن برگشت . طبق این توافقنامه او قدرت را به معاونش، عبد-ربو منصور هادی 33 ساله منتقل کرد.

در پي فرار زين‌العابدين بن‌علي از تونس و پيام اخير حسني مبارک، مبني بر اينکه ديگر نامزد رياست‌جمهوري نخواهد شد، اكنون علي‌عبدالله صالح، رئيس‌جمهور يمن نيز اعلام کرد که در دور آتي انتخابات رياست‌جمهوري اين کشور شرکت نخواهد جست
رئيس‌جمهور يمن در روز چهارشنبه 2 فوريه در صنعا در پارلمان اين کشور رسماَ اعلام کرد که پس از 32 سال حکومت، ديگر خواهان نامزدي خود در انتخابات آتي اين کشور نيست. وي همچنين تاکيد کرد که واگذاري قدرت به پسرش در سال 2013 ميلادي نيز منتفي شده است.

صالح همچنين اظهار داشت که درصدد است که انتخابات پارلمان اين کشور را به تعويق اندازد و دست به تشکيل دولت وحدت ملي زند. انتخابات پارلمان يمن قرار بود که در آوريل 2011 برگزار شود. اين تغييرات در حالي بيان مي‌شود که گروه‌هاي اپوزيسيون در يمن اعلام کرده‌اند که پنج‌شنبه 3 فوريه "روز خشم" در يمن خواهد بود.

در تجمعي در نزديکي دانشگاه صنعا دست‌کم 10 هزار نفر خواهان کناره‌گيري صالح از مقام رياست‌جمهوري شدند. تظاهرکنندگان از صالح خواستند که با تبعيت از بن‌علي، رئيس‌جمهور مخلوع تونس، «به عربستان سعودي فرار كند.»


دوران رياست‌جمهوري صالح به طور رسمي در سال 2013 ميلادي به پايان خواهد رسيد. يمن در مبارزه عليه تروريسم با آمريکا همکاري مي‌کند. شبکه تروريستي القاعده در سال‌هاي گذشته موفق شد که با عضو‌گيري در يمن در برخي مناطق اين کشور دست به فعاليت زند.


دولت يمن در حال حاضر در سه جبهه بطور همزمان درگير زد و خوردهايي خونين است. نخست شورشيان شيعه در شمال يمن، سپس جدايي‌خواهان جنوب و سرانجام تروريست‌هاي القاعده. شبکه تروريستي القاعده از سال گذشته تاکنون به چندين مرکز و ساختمان خارجيان در يمن حمله کرده است.

قرار است پارلمان يمن که اکثريت کرسي‌هاي آن به حزب حاکم اين کشور موسوم حزب کنگره ملي تعلق دارد، در ماه مارس 2011 ميلادي (اسفند/فروردين) نشستي را براي راي‌گيري نهايي اين اصلاحيه برگزار کند. 

بعد از اين مرحله، قانون مزبور همزمان با انتخابات پارلمان اين کشور در 27 آوريل (ارديبشهت) به همه‌پرسي گذاشته خواهد شد. 

علي عبدالله صالح ، رئيس جمهور کنوني يمن درصورت تصويب و اجرايي شدن اين قانون، تا آخر عمر قدرت اين کشور را در اختيار خواهد داشت. 

اين درحالي است که تصويب اين قانون در پارلمان يمن، مخالفت‌هاي گسترده‌اي را به همراه داشته است. 

عده‌اي از نمايندگان مخالف و مستقل به همراه هزاران شهروند يمن در مخالفت با اين طرح، مقابل ساختمان مجلس اين کشور تحصن کردند. 

مخالفان و منتقدان تصويب نهايي و اجراي اين اصلاحيه را موجب نابودي روند دموکراسي در يمن دانسته‌اند. 

عبدالله صالح که از سال 1978 تا 1990 ميلادي قدرت بخش شمالي يمن را در اختيار داشت، پس از يک‌پارچگي اين کشور، رئيس جمهور کل سرزمين يمن شد. 

وي از هم‌پيمانان اصلي امريکا و عربستان است که به بهانه مبارزه با تروريسم، به نيروهاي اين کشور آزادي عمل کامل داده است. 

 عمر عطا جوان 12 ساله يمني در اثر تيراندازي نيروهاي وفادار به رژيم علي عبدالله صالح، زخمي و دوشنبه شب (16 اسفند) در بيمارستان استان ايب، جان خود را از دست داد. 

درپي کشته شدن نوجوان يمني در اين حمله، حدود يک ميليون معترض از مردم يمن روز سه شنبه (17 اسفند) در خيابان‌هاي اين کشور تظاهرات و حمله به معترضان را محکوم کردند. 

روز دوشنبه، علي عبدالله صالح در تلاش براي پايان دادن به بحران يمن پيشنهاد برگزاري مذاکرات ملي را مطرح کرد، اما اين پيشنهاد از سوي ياسين سعيد نعمان رئيس دوره‌اي مخالفان دولت رد شد. 

مردم يمن با الهام از انقلاب‌هاي مردمي تونس و مصر، اعتراض‌هاي ضد دولتي را از ماه ژانويه آغاز کرده و خواستار برکناري رژيم شده‌اند. 

اين در حالي است که صالح به رغم قول‌هاي متعدد براي ايجاد اصلاحات، در دوره 32 ساله حکومت بر يمن، به قول‌هايش در زمينه ايجاد اصلاحات عمل نکرده است. 

به رغم اعتراض‌هاي گسترده مردمي، صالح تاکيد دارد که تا پايان دوره رياست جمهوري‌اش در سال 2013، در قدرت باقي خواهد ماند. 


اگرچه مخالفان دولت يمن جمعه (19 فروردين) اين هفته را "روز استواري" نام نهاده‌اند، اما حاميان علي عبدالله صالح اين روز را "روز آشتي" نام‌گزاري کرده‌اند. 

در همين حال، علي عبدالله صالح پيشنهاد شش کشور عضو شوراي همکاري خليج فارس را که از وي و نماينده مخالفان دعوت کرده بودند براي انجام گفت‌وگو با هدف پايان دادن به ماه‌ها ناآرامي در يمن به عربستان سفر کند، رد کرد. 


علي عبدالله صالح اين طرح شورا همکاري خليج فارس را که از طريق نماينده قطر به وي پيشنهاد داده شد، غيرمشروع توصيف کرد. 


وي در جمع حاميان خود گفت: "ما مشروعيت خود را از قطر و ديگر کشورها نمي‌گيريم ... ما اين دعوت خصمانه را رد مي‌کنيم". 

در اين طرح به صالح پيشنهاد شد تا قدرت را در ازاي تضمين حفاظت از وي و خانواده‌اش به معاون خود واگذار کند. 
علي عبدالله صالح رئيس جمهور يمن بيش از سه دهه قدرت يمن را در اختيار داشته و مخالفان مي‌گويند، وعده‌هاي وي براي اصلاحات سياسي و اقتصادي پوچ و بي اساس بوده است
صالح با وجود پافشاري مردم مبني بر لزوم کناره‌گيري او از قدرت، بارها اعلام کرده که قصد کناره‌گيري فوري از قدرت را ندارد. 

 بسياري از ساکنان صنعا با شدت گرفتن درگيري‌هاي مسلحانه روزانه ميان نيروهاي علي عبدالله صالح، رييس جمهور يمن و اعضاي قبيله شيخ صادق الاحمر در حال فرار از پايتخت اين کشور هستند. 


 بسياري از ساکنان صنعا با شدت گرفتن درگيري‌هاي مسلحانه روزانه ميان نيروهاي علي عبدالله صالح، رييس جمهور يمن و اعضاي قبيله شيخ صادق الاحمر در حال فرار از پايتخت اين کشور هستند. 

صالح دستور بازداشت شيخ صادق الاحمر، پسر رهبر قبيله حاشد و 9 برادرش را صادر کرده است

جنگجويان قبيله‌اي 16 وزارتخانه و نهاد دولتي را تحت تصرف خود درآورده‌اند و نيروهاي صالح از ساختمان وزارت کشور به عنوان پايگاه خط مقدم خود استفاده مي‌کنند. 


نيروهاي دولتي يمن در خارج از صنعا، حملاتي هوايي را عليه جنگجويان قبيله‎اي انجام داده‎اند. 

اين حملات اندکي پس از آن روي داد که جنگجويان قبيله قدرتمند حاشد يک ايست بازرسي گارد رياست جمهوري را در منطقه الفرضه واقع در 80 کيلومتري شمال شرق صنعا به تصرف خود در آوردند. 


گزارشات ديگر حاکي است که اين حملات به منظور بازداشتن جنگجويان از تصاحب يک انبار تسليحاتي در اين مکان انجام شده است. 


شيخ علي صافي يکي از رهبران قبيله‎اي يمن اعلام کرد که افرادش، به منظور بازداشتن نيروهاي دولتي از ارسال تسليحات به پايتخت، اين اردوگاه را محاصره کردند. 

با توجه به احتمال سقوط علي عبدالله صالح، مخالفان رژيم يمن ‌مي‌گويند براي اداره کشور دولت سايه تشکيل داده‌اند.

توکل کرمان، رهبر مخالف رژيم يمن مي‌گويد، رهبران پيشين جامعه مدني و مقامات دولتي نيز در دولت سايه حضور دارند و شوراي انتقالي رياست جمهوري را با 17 عضو تشکيل مي‌دهند
به گفته کرمان، اين شورا "مسئول اداره کشور در دوره انتقال است که بيش از 9 ماه به طول نخواهد انجاميد و موظف است دولتي فن‌سالار تشکيل دهد." 

کرمان در ادامه افزود، اين شورا به زودي رهبري را انتخاب و اسامي 501 عضو پارلمان سايه را که موظف به تدوين پيش‌نويس قانون اساسي خواهند بود اعلام مي‌کند. سپس اين شورا در صدد متحد کردن رهبران مخالف خواهد بود. 


عبدو الجندي، وزير اطلاعات يمن، روز شنبه با اعلام اين که صالح به محض "بهبود حال جسماني" به کشور بازخواهد گشت افزود، "وي در حال حاضر منتظر تائيد پزشکان است." 


عبدو رابو منصور هادي، معاون اول رئيس جمهوري يمن که در حال حاضر به خاطر غيبت صالح به طور موقت عهده‌دار مقام رياست جمهوري اين کشور است تا کنون در برابر فشارهاي شديد داخلي و بين‌المللي براي تحقق درخواست مردم يمن براي تشکيل شوراي حاکميت موقت ايستادگي کرده است.

 بازگشت صالح به يمن يک روز بعد از سرکوب شديد معترضان در اين کشور به دست نيروهاي رژيم صورت گرفته است. 


کارواني از خودروهاي نظامي عربستان سعودي به منظور کمک به نيروهاي يمني جهت سرکوب معترضان به اين کشور وارد شده‌اند. 


علي عبدالله صالح، رئيس جمهور يمن، سرانجام پس از نزديک به 10 ماه اعتراضات بي‌وقفه مردمي طرح انتقال قدرت را امضا کرده است.

وي که روز چهارشنبه (2 آذر، 23 نوامبر) براي واگذاري قدرت به رياض، پايتخت عربستان رفته بود، طرح پيشنهادي شوراي همکاري خليج فارس را امضا کرد. 

بر اين اساس، وي تا برگزاري انتخابات ماه ژانويه 2012، همچنان مقام رياست جمهوري يمن را حفظ خواهد کرد و از مصونيت قضايي برخوردار خواهد بود. 


معاون علي عبدالله صالح، محمد باسيندوه رهبر ائتلاف مخالف يمن را به عنوان نخست وزير جديد اين کشور مامور تشکيل دولت کرده است.

دفتر عبدربه منصور هادي، معاون علي عبدالله صالح روز يک­ شنبه (27 نوامبر، 6 آذر) با انتشار بيانيه­ اي اعلام کرد: "محمد سالم باسيندوه، مسئول تشکيل دولت آشتي ملي شده است." 

باسيندوه، که از اعضاي پيشين حزب حاکم عبدالله صالح ديکتاتور يمن است، يک دهه پيش با ترک "کنگره خلق عمومي" به يکي از مخالفان عبدالله صالح بدل شد. 

احزاب مخالف يمني روز شنبه (26 نوامبر، 5 آذر ) در پي استعفاي صالح، محمد باسيندوه را براي هدايت دولت انتخاب کرده بودند. 


صالح روز چهارشنبه (2 آذر، 23 نوامبر) در عربستان سعودي، پيمان انتقال قدرت را که از سوي شوراي همکاري خليج فارس پيشنهاد شده بود، امضا کرد. 

بر اساس اين پيمان که مورد حمايت امريکا هم قرار دارد، ديکتاتور يمن اختيارات رياست جمهوري را به عبد ربه منصور هادي، معاون خود تفويض کرده و وي نيز موظف شده تا با تشکيل يک دولت اتحاد ملي ، ظرف 90 روز انتخابات زودهنگام رياست جمهوري را برگزار کند. 

بر اساس اين توافق، در ازاي کناره گيري صالح از قدرت، به وي مصونيت قضايي اعطا مي­شود. با اين وجود تظاهرکنندگان يمني هرگونه توافقي را که به صالح مصونيت قضائي اعطا کند، رد کرده ‎اند. 


پسر صالح و سه برادرزاده­ اش همچنان در سرويس ­هاي امنيتي اين کشور در پست­ هاي کليدي قرار دارند. 


معاون صالح روز شنبه (26 نوامبر، 5 آذر)، 21 فوريه سال آينده ميلادي را به عنوان تاريخ برگزاري انتخابات رياست جمهوري در اين کشور اعلام کرد، انتخاباتي که از سال 2006 تا کنون به عنوان نخستين انتخابات رياست جمهوري در يمن به شمار مي­رود. 

صالح که حدود 33 سال قدرت را در دست داشت، در مراسمي که روز دوشنبه (8 اسفند) در کاخ رياست جمهوري در صنعا پايتخت يمن برگزار شد، قدرت را واگذار کرد. 
ديکتاتور يمن ادعا کرد که وي پرچم انقلاب، جمهوري، آزادي، امنيت و ثبات را به دستاني امن مي‌سپارد. 


ديکتاتور يمن در حالي استعفا داد که پسر وي احمد همچنان رهبري نيروهاي گارد رياست جمهوري را برعهده دارد. 

رئيس جمهوري جديد يمن روز شنبه پس از پيروزي در انتخابات تک نامزدي که 21 فوريه با حمايت امريکا و عربستان سعودي برگزار شد، سوگند ياد کرد. 

هادي مطابق با قرارداد انتقال قدرت که سال گذشته ميلادي با ميانجي‌گري شوراي همکاري خليج فارس به امضاي صالح رسيد، براي يک دوره موقت دو ساله رئيس جمهور يمن خواهد بود.


رئیس جمهور مادام العمر یمن که این روزها از تکرار سناریوی تونس و مصر در کشورش به شدت نگران و هراسان است، در9/11/1389 نشست اضطراری در دفتر سیاسی حزب حاکم یمن برگزار کرده که نتیجه آن، کوتاه آمدن دولت این کشور در برابر درخواست ها و شروط گروه های معارضه بوده است.

