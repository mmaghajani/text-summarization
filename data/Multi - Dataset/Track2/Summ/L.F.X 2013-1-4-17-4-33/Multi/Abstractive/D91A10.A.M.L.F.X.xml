در طرحی که برای کمک به بحران اقتصادی یونان در نظرگرفته شده،16 کشور منطقه ی یورو وصندوق بین المللی پول تصمیم گرفتند به ترتیب 80 میلیارد یورو و30 میلیارد یورو برای بدهی خارجی یونان تقبل کنند.
بانک مرکزی اروپا واتحادیه اروپا وصندوق بین المللی پول ،توافق کردند که برای نجات یونان از ورشکستگی فعلی واوضاع وخیم اقتصادی ،110 میلیارد یورو به این کشور کمک کنند.یونان نیز قبول کرده که در قبال این کمک ریاضت سفت وسختی را ظرف 3 سال به مرحله ی اجرا بگذارد . براساس این برنامه قرار است،حقوق کارمندان تا سه سال اینده افزایش نیابد،پرداخت عیدی وسایر مزایای روزهای تعطیل قطع شود وسن بازنشستگی 2 سال بیشتر شود ومیزان مالیات برارزش افزوده افزایش یابد ومالیات بر توتون،نوشیدنی های الکلی وسوخت افزایش یابد. هدف از این برنامه که ممکن است اوضاع سختی را برای مردم یونان به وجود اورد،کاهش کسری بودجه ی یونان از 14% فعلی به زیر 3% تا سال 2014 میلادی است.
با تشدید بحران در منطقه ی یورو ،بانک مرکزی اروپا تدابیر مالی غیر منتظره ونرخ بهره ی پایین را به میزان 1% در نظر گرفته است وهمچنین ممکن است در صورت اشاعه ی بحران ،خرید اوراق بهادار دولتی را به عنوان اخرین راه حل در نظر بگیرد.
طی نشست وزرای دارایی اتحادیه ی اروپا در بروکسل طرح 500 میلیارد یورویی برای حمایت از ارزش یورو در برابر دیگر ارزهای بین المللی تصویب شد. مطابق با این طرح ، وزیران اتحادیه ی اروپا متعهد شدند که 440 میلیارد یورو در قالب وام تضمینی به کشورهای عضو اتحادیه اروپا که ممکن است مانند یونان خواهان دریافت کمک اضطراری شوند کنار بگذارند.اتحادیه ی اروپا نیز 60 میلیارد یورو از محل بودجه ی ویژه ی خود کنار گذاشته است.صندوق بین المللی پول نیز موافقت کرده که 250 میلیارد یورو برای حفظ ثبات مالی کشورهای حوزه ی یورو کنار بگذارد.دیپلمات های اروپایی تاکید کردند این طرح با هدف پایان دادن به بی ثباتی در بازارهای مالی وبرقراری در منطقه ی یورو اجرا می شود. اگر بحران مالی یونان به پرتغال واسپانیا سرایت کند  واین دو دولت نتوانند به موقع اقساط بدهی های خارجی خود را بپردازند،ارزش و اعتبار یورو به شدت کاهش خواهد یافت.در پی تدابیر وزیران اتحادیه اروپا ، گروه بیست در واکنش با این تدابیر تاکید کرد به نظارت بر توسعه ی بازارهای جهانی ادامه خواهد داد. در صورتی که یونان مجبور به جداشدن از منطقه ی یورو شود ،ارزش پول واحد ان نسبت به یورو به شدت کاهش خواهد یافت وبدهی های خارجی اش افزایش نجومی پیدا خواهند کرد.
باراک اوباما مشکل اساسی یورو را داشتن واحد پول یکسان اتحادیه ی اروپا در عین داشتن سیاست اقتصادی ناهماهنگ اعلام کرد.
وزیر دارایی المان اعلام کرد که "اروپا به این دلیل که رهبران  کشورهای این قاره ناتوان در حل مشکلات اعتباری بوده اند،با بحران جدی روبه رو شده است".
یونان تا سال 2020 ،252 میلیارد یورو کمک مالی نیاز دارد،درحالی که قبلا این مبلغ حدود 110 میلیارد یورو براورد شده است و چون این میزان پول برای کمک وجود ندارد ،تنها راه بخشش بدهی ها از سوی بانک هایی است که در صورت قبول چنین مسئولیتی باید کسری بودجه شان را تامین کنند تا ورشکست نشوند.
به دنبال تشدید بحران بدهی منطقه ی یورو و افت تقاضا برای کالاهای کره ای میزان تولیدات صنعتی کره ی جنوبی در 10/9/1390 بیش از 0.7 % کاهش داشته است . اقتصادهای اسیایی به شدت تحت تاثیر بحران بدهی منطقه ی یورو هستند. این بحران به حدی افزایش یافته که اگر کسری بودجه ی  17 کشوری از واحد پول یورو استفاده میکنند بیش از 3%رشد ناخالص ملی ان ها باشد ،مشمول مجازات خواهند شد0
راههای خروج از بحران عبارتند از:
1- اوراق قرضه اروپایی :طبق پیشنهاد کمیسیون  اروپا در سال 2011،فروش اوراق قرضه مشترک بین 17عضو یورو میتواند راهکاری مناسب برای مبارزه با بحران مالی باشد به این ترتیب که کشورهایی که بدهی های انان وضعیت مناسبی ندارد ،برای سرمایه گذاران به خرید اوراق قرضه باید نرخ بهره را بالا ببرند.
2-ساز وکار ثبات اروپا یاهمان ،برنامه ایست برای ایجاد منابع مالی دائمی که جهت کمک به کشورهایی که در اتحادیه اروپا با مشکل مالی مواجه می شوند.
3-صندوق اروپایی پول :این طرح به طرح اوراق قرضه اروپایی ثبات می بخشد در صورتی که کمک های این صندوق به کشورها در قبال براورده کردن قوانین صندوق امکان پذیر  باشد،انگاه اروپا از انضباط مالی بیشتری برخوردار خواهد شد اگر این طرح با حمایت بانک های مرکزی ودولت های اروپایی همراه شود می تواند از اختیارات بیشتری در تعیین نرخ بهره اوراق قرضه برخوردار شود
4- طرح جدایی در یورو که در ان بهتر است کشورهای بدهکار مانند یونان از اتحادیه پولسی یورو خارج شوند این طرح دراینده ی نزدیک عملی نیست .
5-صندوق ثبات مالی اروپا می تواند از طریق اقداماتی مانند پرداخت وام به دولت ها وکمک به بانکها وخرید اوراق قرضه دولتی به کشورهای تحت فشار یاری رساند 
6-توافق بروکسل که طبق ان 17 کشور منطقه ی یورو50%بدهی های یونان را بخشیده وهمچنین میزان مبلغ تعهد شده برای صندوق ثبات مالی اروپا را به یک هزار میلیارد دلار برسانند.
7-اقدامات بانک مرکزی اروپا که بیشتر شامل خرید اوراق قرضه دولتی شد وبا مخالفت تعدادی از مدیران روبه رو شد.
با کاهش رتبه ی اعتباری فرانسه در 24/10/1390 توسط موسسه یاعتبار سنجی استاندارد اندپورز بازارهای بورس وارزش پول واحد یورو به شدت سقوط کردند واین موسسه موجب کاهش اعتماد به پول واحد توانایی اتحادیه اروپا برای نجات اعضای بدهکار منطقه ی یورو می شود.
کاهش رتبه ی اعتباری فرانسه به معنی ان است که این کشور با نرخ های بالای وام روبه روست.این مسئله به صندوق کمک مالی منطقه ی یورو که در جهت کاهش نگرانی در کشورهای عضو منطقه ی یورو  است و فرانسه مسئولیت ان را بر عهده دارد نیز تاثیر خواهد گذاشت .
این مسئله برای نیکلا سارکوزی (رئیس جمهور فرانسه ) که می خواهد دوباره در انتخابات ریاست جمهوری شرکت کند، یک فاجعه است.
کشورهای اروپایی اگر می خواهند اعتبار از دست رفته ی خود را در بازارهای مالی بین المللی به دست اورند  باید سعی کنند با کاهش کسری بودجه ،به بودجه ی متعادل و متوازن دست یابند.
اگر کشورهای اروپایی تلاش خود را برای مقابله با بحران متمرکز نکنند،این مسئله به کاهش شدید اعتماد سرمایه گذاران و بازارهای مالی ودر نتیجه کاهش رشد اقتصادی و اشتغال زایی منجر خواهد شد.
بدهی های سنگین مالی در کشورهای اروپایی طی سال های گذشته ونادیده گرفتن ان ها عامل اصلی وقوع بحران های یورو است.
بانک مرکزی اروپا در اواخر سال 90 و اوایل سال 91 از طریق محرک های اقتصادی و تزریق پول ارزان به بانک ها، سعی در تقویت اقتصاد این منطقه داشته است.
بیکاری وتورم از مهم تریت نشانه های بحران اقتصادی در منطقه ی یورو هستند.
  