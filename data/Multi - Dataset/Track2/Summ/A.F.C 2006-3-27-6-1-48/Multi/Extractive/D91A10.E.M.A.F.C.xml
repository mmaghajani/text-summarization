فرانسه و آلمان با وجود مخالفت های گذشته، درباره طرح کمک به بحران اقتصادی یونان به توافق رسیدند.
نيکلا سارکوزی، رئيس جمهور فرانسه، می گوید، شانزده کشور منطقه "یورو" درصورت ناکامی یونان در حل بحران مالی خود، دو سوم و صندوق بين المللی پول يک سوم بدهی خارجی یونان را تقبل خواهند کرد.
بر اساس برنامه ریاضت اقتصادی یونان، قرار است حقوق کارمندان تا سه سال آینده افزایش نیابد، پرداخت عیدی و سایر مزایای روزهای تعطیل قطع شود، سن بازنشستگی دو سال بیشتر شود، میزان مالیات بر ارزش افزوده افزایش یابد و مالیات بر توتون، سوخت و نوشیدنی های الکلی افزایش یابد.
بحران مالی و اقتصادی جهان كه دو سال پیش از سیستم بانكی و بدهی‌های بانك‌ها آغاز شد، هم‌اكنون به بحران بدهی كشورهای اروپایی تبدیل شده است.
معاون اول صندوق بین المللی پول هشدار داد ادامه وضعیت کنونی منطقه یورو می تواند اقتصاد جهانی را با فاجعه دردناکی روبرو کند.
کاهش رتبه اعتباری کشورهای منطقه یورو تاثیر زیادی در افزایش نرخ بهره استقراض در این کشورها خواهد داشت . 
وی افزود اگر کشورهای اروپایی تلاشهای خود برای مقابله با بحران را متمرکز نکنند این مساله به کاهش شدید اعتماد سرمایه گذاران و بازارهای مالی و در نتیجه کاهش رشد اقتصادی و اشتغال زایی منجر خواهد شد . 
مشاور ارشد اقتصادی صدر اعظم آلمان تاکید کرد نادیده گرفتن بدهی های سنگین ملی در کشورهای اروپایی طی سالهای گذشته عامل اصلی وقوع بحران مالی یورو است.
کشورهای عضو صندوق بین المللی پول خواستار تلاش بیشتر کشورهای اروپایی برای حل و فصل نهایی بحران مالی و بدهی منطقه یورو شدند.
عمده اختلاف نظر کشورهای اروپایی شیوه افزایش منابع مالی برای کمک به کشورهای بحران ‌زده حوزه یورو بویژه بدهی های سنگین یونان است. بدهی‌هایی که طبق برخی برآوردها به بیش از 300 میلیارد یورو می‌رسد.

از سوی دیگر اختلاف نظر بین آلمان و فرانسه که چهارشنبه هفته قبل در نشست فرانکفورت با درگیری لفظی آنگلا مرکل و نیکلا سارکوزی نیز خود را نشان داد، تحلیلگران را به این فکر واداشته است که با این همه اختلاف چگونه می توان مشکل به این بزرگی را حل کرد. مشکلی که بخش عمده ایی از مسوولیت حل آن بر عهده فرانسه و آلمان خواهد بود.
به گفته دیپلمات ها، فرانسه می خواهد همچنان موتور اتحادیه اروپا باشد ، ولی بخاطرضعف اقتصادی نمی تواند، این کار را انجام دهد، آلمان نیز قصد بر عهده گرفتن چنین مسوولیتی را ندارد.
کشورهای عضو اتحادیه اروپا نه تنها به خاطر حفظ ثبات اقتصادی این قاره بلکه به خاطر حفظ شأن و پرستیژ اروپا هم که شده تلاش می‌کنند تا از بحران بدهی‌ها سربلند بیرون بیایند.
برخی از کارشناسان توصیه می‌کنند که ثبات اتحادیه پولی یورو در بلندمدت نیازمند سیاست‌های مالی مشترک است.
در نوامبر سال 2011 کمیسیون اروپا پیشنهاد کرد که فروش اوراق قرضه مشترک میان 17عضو یورو می‌تواند راهکاری مناسب برای مبارزه با بحران مالی باشد.
سازوکار ثبات اروپا یا همان ESM برنامه‌ای است برای ایجاد منابع مالی دائمی جهت کمک به کشورهایی که در اتحادیه اروپا با مشکل مالی مواجه می‌شوند.
در اکتبر 2011 انستیتو اتریشی تحقیقات اقتصادی در مقاله‌ای پیشنهاد کرد که اروپا به سمت ایجاد صندوق اروپایی پول گام بردارد. چنین طرحی به اعتقاد حامیانش می‌تواند به طرح اوراق قرضه اروپایی ثبات بخشد و درصورتی که کمک‌های این صندوق به کشورها تنها در قبال برآورده کردن قوانین صندوق امکان‌پذیر باشد آن‌گاه اروپا شاهد انضباط مالی بیشتری خواهد بود.                                                                                           اکنون نیز گروهی جدایی کشورهای ضعیف‌تر از اتحادیه اروپا را پیشنهاد می‌کنند.  صندوق ثبات مالی اروپا می‌تواند از طریق اقداماتی مانند پرداخت وام به دولت‌ها، کمک به بانک‌ها و خرید اوراق قرضه دولتی به کشورهای تحت فشار یاری رساند.
در پی انتشار خروج احتمالی یونان از منطقه یورو، ارزش این ارز در بازارهای مالی به پایین‌ترین حد خود در ماه‌های گذشته رسید. به‌رغم تکذیب این خبر از سوی کشورهای عضو، نگرانی درباره بازپرداخت بدهی‌های یونان همچنان ادامه دارد.

باراك اوباما ،رئیس‌ جمهور آمریکا در يك گفتگوي خبري از پیامدهای بحران یورو در اتحادیه اروپا و تاثير آن به ساير مناطق جهان ابراز نگرانی کرد.
 و ادامه داد: «مشکل اساسی یورو اینجاست که اتحادیه اروپا پول واحد پول یکسان دارد اما سیاست اقتصادی هماهنگی ندارد. اینجا ریشه مشکلات است.»
رئیس‌جمهور آمریکا تأکید کرد که به همين جهت دولت او تلاش می‌کند برای غلبه بر بحران یورو همکاری «فشرده‌ای با اروپایی‌‌ها» داشته باشد.
 به رغم بالاگرفتن بحث درباره ورشكستگی احتمالی یونان و خروج آن از حوزه یورو، رهبران آلمان و فرانسه بر حمایت از این کشور تایید کرده‌اند. همزمان آمریکا و چین و اروپا در تلاشند که بحران کنونی مهار شود و دامنه گسترده‌تری نیابد.
وزير دارايي آلمان اعلام کرد که اروپا به اين دليل که رهبران کشورهاي اين قاره ناتوان در حل مشکلات اعتباري بوده‌اند، با بحراني جدي روبرو است.

موسسه اعتبار سنجي "استاندارد اند پورز" از احتمال کاهش رتبه اعتباري تقريبا تمامي کشورهاي منطقه يورو از جمله فرانسه و آلمان به عنوان موتورهاي اقتصادي اين منطقه،، خبر داده است.
کاهش تقاضا از سوی اتحادیه اروپا تاثیر منفی شدیدی بر کاهش تولیدات صنعتی سئول داشته است.
روزنامه دیلی تلگراف نوشت با کاهش رتبه اعتباری فرانسه و هشت کشور اروپایی دیگر، بحران منطقه یورو وارد مرحله خطرناک تازه ای شده است.
نخست وزیر لتونی تاکید کرد دستیابی کشورهای اروپایی به بودجه متوازن و متعادل مهمترین راهکار برای خروج منطقه یورو از بحران است.
