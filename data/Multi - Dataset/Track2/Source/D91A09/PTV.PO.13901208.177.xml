<?xml version="1.0" encoding="utf-8" ?>
<DOC>
<DOCNO>177</DOCNO>
<DATE-TIME>1390/12/08</DATE-TIME>
<CATEGORY>سیاسی</CATEGORY>
<TITLE>دیکتاتور یمن رسما استعفا داد</TITLE>
<SUMMARY>علي عبدالله صالح ديکتاتور يمن، به طور رسمي استعفا داده و قدرت را به منصور هادي معاون‌ خود، واگذار کرده است.</SUMMARY>
<NARRATIVE></NARRATIVE>
<TEXT>
صالح که حدود 33 سال قدرت را در دست داشت، در مراسمي که روز دوشنبه (8 اسفند) در کاخ رياست جمهوري در صنعا پايتخت يمن برگزار شد، قدرت را واگذار کرد. 

ديکتاتور يمن ادعا کرد که وي پرچم انقلاب، جمهوري، آزادي، امنيت و ثبات را به دستاني امن مي‌سپارد. 

اين مراسم در حالي برگزار شد که مردم همچنان صالح را در زمينه کشتار معترضان ضد رژيم که در جريان اعتراضات در يمن جان خود را از دست دادند، مسئول مي‌دانند. 

ديکتاتور يمن در حالي استعفا داد که پسر وي احمد همچنان رهبري نيروهاي گارد رياست جمهوري را برعهده دارد. 

رئيس جمهوري جديد يمن روز شنبه پس از پيروزي در انتخابات تک نامزدي که 21 فوريه با حمايت امريکا و عربستان سعودي برگزار شد، سوگند ياد کرد. 

هادي مطابق با قرارداد انتقال قدرت که سال گذشته ميلادي با ميانجي‌گري شوراي همکاري خليج فارس به امضاي صالح رسيد، براي يک دوره موقت دو ساله رئيس جمهور يمن خواهد بود. </TEXT>
</DOC>