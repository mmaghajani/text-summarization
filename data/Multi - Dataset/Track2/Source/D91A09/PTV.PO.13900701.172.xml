<?xml version="1.0" encoding="utf-8" ?>
<DOC>
<DOCNO>172</DOCNO>
<DATE-TIME>1390/07/01</DATE-TIME>
<CATEGORY>سیاسی</CATEGORY>
<TITLE>"صالح به يمن بازگشته است" </TITLE>
<SUMMARY>بر اساس يک گزارش، علي عبدالله صالح بعد از گذشت سه ماه از عزيمت به عربستان سعودي براي درمان، به يمن بازگشته است. </SUMMARY>
<NARRATIVE></NARRATIVE>
<TEXT>
به گزارش روز جمعه (1 مهر، 23 سپتامبر) خبرگزاري فرانسه، بازگشت صالح به يمن يک روز بعد از سرکوب شديد معترضان در اين کشور به دست نيروهاي رژيم صورت گرفته است. 

ناآرامي­ و درگيري در يمن از روز يک شنبه تاکنون بيش از 100 کشته برجا گذاشته است. 

بر پايه گزارش‌هايي که روز دوشنبه منتشر شد، کارواني از خودروهاي نظامي عربستان سعودي به منظور کمک به نيروهاي يمني جهت سرکوب معترضان به اين کشور وارد شده‌اند. 

علي عبدالله صالح 3 ژوئن 2011 ميلادي به منظور درمان جراحات وارده بر اثر حمله به کاخ رياست جمهوري وي، به عربستان سعودي رفت. 

شهرهاي بزرگ يمن از ماه ژانويه تاکنون، صحنه تظاهرات و اعتراضات منظم يمني­هاي معترض به دولت بوده اند. 

معترضان يمني علاوه بر اين که بر سرنگوني رژيم صالح بعد از 33 سال حکومت در اين کشور تاکيد دارند، خواستار پايان فساد در دولت و بيکاري در اين کشور نيز هستند. 

اين درحالي است که صالح همچنان درخواست‌هاي مکرر براي کناره گيري از قدرت را رد مي­کند. 

از ماه ژانويه تاکنون، صدها معترض ضد دولتي در يمن به دست پليس ضد شورش يا حاميان عبدالله صالح کشته شده و تعداد بسيار زيادي نيز زخمي شده‌اند.</TEXT>
</DOC>