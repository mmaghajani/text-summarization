<?xml version="1.0" encoding="utf-8" ?>
<DOC>
<DOCNO>175</DOCNO>
<DATE-TIME>1390/09/07</DATE-TIME>
<CATEGORY>سیاسی</CATEGORY>
<TITLE>رهبر مخالفان يمني مامور تشکيل دولت‎جديد </TITLE>
<SUMMARY>معاون علي عبدالله صالح، محمد باسيندوه رهبر ائتلاف مخالف يمن را به عنوان نخست وزير جديد اين کشور مامور تشکيل دولت کرده است.</SUMMARY>
<NARRATIVE></NARRATIVE>
<TEXT>
به گزارش خبرگزاري فرانسه، دفتر عبدربه منصور هادي، معاون علي عبدالله صالح روز يک­ شنبه (27 نوامبر، 6 آذر) با انتشار بيانيه­ اي اعلام کرد: "محمد سالم باسيندوه، مسئول تشکيل دولت آشتي ملي شده است." 

باسيندوه، که از اعضاي پيشين حزب حاکم عبدالله صالح ديکتاتور يمن است، يک دهه پيش با ترک "کنگره خلق عمومي" به يکي از مخالفان عبدالله صالح بدل شد. 

احزاب مخالف يمني روز شنبه (26 نوامبر، 5 آذر ) در پي استعفاي صالح، محمد باسيندوه را براي هدايت دولت انتخاب کرده بودند. 

صالح روز چهارشنبه (2 آذر، 23 نوامبر) در عربستان سعودي، پيمان انتقال قدرت را که از سوي شوراي همکاري خليج فارس پيشنهاد شده بود، امضا کرد. 

بر اساس اين پيمان که مورد حمايت امريکا هم قرار دارد، ديکتاتور يمن اختيارات رياست جمهوري را به عبد ربه منصور هادي، معاون خود تفويض کرده و وي نيز موظف شده تا با تشکيل يک دولت اتحاد ملي ، ظرف 90 روز انتخابات زودهنگام رياست جمهوري را برگزار کند. 

بر اساس اين توافق، در ازاي کناره گيري صالح از قدرت، به وي مصونيت قضايي اعطا مي­شود. با اين وجود تظاهرکنندگان يمني هرگونه توافقي را که به صالح مصونيت قضائي اعطا کند، رد کرده ‎اند. 

بر اساس اين گزارش پسر صالح و سه برادرزاده­ اش همچنان در سرويس ­هاي امنيتي اين کشور در پست­ هاي کليدي قرار دارند. 

معاون صالح روز شنبه (26 نوامبر، 5 آذر)، 21 فوريه سال آينده ميلادي را به عنوان تاريخ برگزاري انتخابات رياست جمهوري در اين کشور اعلام کرد، انتخاباتي که از سال 2006 تا کنون به عنوان نخستين انتخابات رياست جمهوري در يمن به شمار مي­رود. 

از زمان آغاز خيزش مردمي عليه رژيم عبدالله صالح از اواخر ژانويه تا کنون، صدها نفر از مردم يمن کشته شده ­اند و هزاران نفر ديگر نيز مجروح شده ­اند. 

بر اساس آخرين اخبار رسيده از يمن، نيروهاي رژيم صالح با گلوله باران شهر جنوبي تعز در ساعات پاياني روز شنبه (26 نوامبر، 5 آذر)، دو نفر را کشته و شمار ديگري را نيز مجروح کردند. 

قطعنامه 2014 شوراي امنيت سازمان ملل که در تاريخ 21 اکتبر به اتفاق آراء به تصويب رسيد، از اوضاع يمن شديدا ابراز نگراني کرده است. 
</TEXT>
</DOC>