<?xml version="1.0" encoding="utf-8" ?>
<DOC>
<DOCNO>179</DOCNO>
<DATE-TIME>1391/01/01</DATE-TIME>
<CATEGORY>سیاسی</CATEGORY>
<TITLE>اصلاحات و تغییر سیاسی، خواسته یمنی‌ها </TITLE>
<SUMMARY>يمني‌ها با برگزاري تظاهرات ضد دولتي در سراسر اين کشور، تغيير ساختار سياسي و ايجاد اصلاحات در ارتش را خواستار شده‌اند. </SUMMARY>
<NARRATIVE></NARRATIVE>
<TEXT>
هزاران يمني روز دوشنبه (29 اسفند، 19 مارس) با برگزاري تظاهرات در خيابان‌هاي اين کشور، حذف مقامات وفادار به علي عبدالله صالح را خواستار شدند. به گفته تظاهرکنندگان، تا زماني‌که اعضاي رژيم، خانواده و قبيله صالح کنترل مراکز قدرت در دولت، ارتش و دستگاه‌هاي امنيتي را به عهده دارند، تغيير اندکي در اين کشور رخ مي‌دهد. 

يمني‌ها همچنين محاکمه صالح و همدستانش به جرم کشتار حدود 2 هزار معترض از زمان آغاز انقلاب در اين کشور را خواستار شدند. 

پس از امضاي توافقنامه انتقال قدرت از سوي صالح در ماه فوريه و کناره گيري وي از قدرت، يمني‌ها تقريبا هر روز با برگزاري تظاهرات خواهان محاکمه وي هستند. توافقنامه انتقال قدرت به صالح مصونيت قضايي اعطا کرد. 

سربازان يمني نيز با برگزاري تحصن و راه‌پيمايي‌هاي اعتراض‎آمیز، برکناري برادر صالح از فرماندهي نيروي هوايي اين کشور را خواستار شده‌اند. 

احمد، پسر ارشد صالح در حال حاضر فرماندهي گارد ويژه جمهوري يمن و يحيي، برادر زاده وي فرماندهي سرويس‌هاي امنيت مرکزي را به عهده دارند. کنترل گارد رياست جمهوري اين کشور نيز در اختيار طارق يکي ديگر از برادر زاده‌هاي احمد قرار دارد. 

مراسم تحليف هادي به عنوان رئيس جمهوري جديد يمن 25 فوريه و در پي برگزاري انتخابات رياست جمهوري تک کانديدايي در اين کشور برگزار شد. 

بر اساس توافقنامه انتقال قدرت قرار است هادي براي يک دوره موقت 2 ساله به عنوان رئيس جمهوري يمن فعاليت کند. 
</TEXT>
</DOC>