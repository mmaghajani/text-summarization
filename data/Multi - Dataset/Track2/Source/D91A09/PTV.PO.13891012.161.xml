<?xml version="1.0" encoding="utf-8" ?>
<DOC>
<DOCNO>161</DOCNO>
<DATE-TIME>1389/10/12</DATE-TIME>
<CATEGORY>سیاسی</CATEGORY>
<TITLE>اعتراض به طرح حکومت دائم در يمن </TITLE>
<SUMMARY>مجلس يمن با تصويب اوليه بند اصلاحي قانون اساسي اين کشور، راه را براي دايمي شدن رياست جمهوري علي عبدالله صالح هموار کرده است.</SUMMARY>
<NARRATIVE></NARRATIVE>
<TEXT>
قرار است پارلمان يمن که اکثريت کرسي‌هاي آن به حزب حاکم اين کشور موسوم حزب کنگره ملي تعلق دارد، در ماه مارس 2011 ميلادي (اسفند/فروردين) نشستي را براي راي‌گيري نهايي اين اصلاحيه برگزار کند. 

بعد از اين مرحله، قانون مزبور همزمان با انتخابات پارلمان اين کشور در 27 آوريل (ارديبشهت) به همه‌پرسي گذاشته خواهد شد. 

علي عبدالله صالح ، رئيس جمهور کنوني يمن درصورت تصويب و اجرايي شدن اين قانون، تا آخر عمر قدرت اين کشور را در اختيار خواهد داشت. 

اين درحالي است که تصويب اين قانون در پارلمان يمن، مخالفت‌هاي گسترده‌اي را به همراه داشته است. 

عده‌اي از نمايندگان مخالف و مستقل به همراه هزاران شهروند يمن در مخالفت با اين طرح، مقابل ساختمان مجلس اين کشور تحصن کردند. 

مخالفان و منتقدان تصويب نهايي و اجراي اين اصلاحيه را موجب نابودي روند دموکراسي در يمن دانسته‌اند. 

عبدالله صالح که از سال 1978 تا 1990 ميلادي قدرت بخش شمالي يمن را در اختيار داشت، پس از يک‌پارچگي اين کشور، رئيس جمهور کل سرزمين يمن شد. 

وي از هم‌پيمانان اصلي امريکا و عربستان است که به بهانه مبارزه با تروريسم، به نيروهاي اين کشور آزادي عمل کامل داده است. 

چندي پيش نيز اعلام شد دولت يمن به دستور واشنگتن قصد دارد به علت آن‌چه مبارزه با گروهک القاعده عنوان مي‌کند، در چند شهر اين کشور پايگاه‌ نظامي بنا کند.</TEXT>
</DOC>