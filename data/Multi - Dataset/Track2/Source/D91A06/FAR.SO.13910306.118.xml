<?xml version="1.0" encoding="utf-8" ?>
<DOC>
<DOCNO>118</DOCNO>
<DATE-TIME>1391/03/06</DATE-TIME>
<CATEGORY>اجتماعی</CATEGORY>
<TITLE>عامل اسیدپاشی بر چهره طاهره بهرامی خودکشی کرد </TITLE>
<SUMMARY>خبرگزاری فارس: عامل اسیدپاشی بر چهره و بدن طاهره بهرامی که در انتظار تایید پرونده قصاص از سوی دیوان عالی کشور بود، خودکشی کرد.</SUMMARY>
<NARRATIVE></NARRATIVE>
<TEXT>
به گزارش خبرگزاری فارس از همدان، درخواست قصاص، آخرین وضعیت پرونده متهم این اسیدپاشی بود که رای نیز صادر شده و در انتظار تایید حکم از سوی دیوان عالی کشور بود.
در همین ارتباط حجت‌الاسلام اکبر بیگلری دادستان عمومی همدان ضمن تایید خبر خودکشی عامل اسیدپاشی گفت: توضیحات بیشتر در این ارتباط باید از سوی منابع اطلاع‌رسانی دادگستری انجام شود.
15 اردیبهشت‌ماه سال گذشته طاهره بهرامی زن جوان 26 ساله همدانی، قربانی انتقام‌جویی زن جوانی به نام مونا شد، به‌گونه‌ای که مونا ضمن ضرب و شتم طاهره چهار لیتر اسید سولفوریک را روی او پاشید.</TEXT>
</DOC>