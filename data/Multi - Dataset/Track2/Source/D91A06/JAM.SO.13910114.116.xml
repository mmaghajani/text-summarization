<?xml version="1.0" encoding="utf-8" ?>
<DOC>
<DOCNO>116</DOCNO>
<DATE-TIME>1391/01/14</DATE-TIME>
<CATEGORY>اجتماعی</CATEGORY>
<TITLE>اسيدپاشي خواستگار شرور به دختر جوان </TITLE>
<SUMMARY></SUMMARY>
<NARRATIVE></NARRATIVE>
<TEXT>
مرد شرور وقتي از دختر مورد علاقه‌اش پاسخ منفي شنيد، در پي اقدامي هولناك او را با اسيد سوزاند. 

به گزارش «جام‌جم»، ساعت 45‌/18 اول فروردين مردي با مركز فوريت‌هاي پليسي 110 تهران تماس گرفت و از وقوع يك فقره اسيدپاشي در بلوار اصلي تهرانسر خبر داد. 
ماموران انتظامي با حضور در محل حادثه متوجه شدند، دختر جواني از ناحيه 2 چشم و صورت دچار سوختگي شده و به بيمارستان شهيد مطهري انتقال يافته است.

با وقوع اين حادثه پرونده‌اي تشكيل و تحقيقات ماموران اداره 16 آگاهي تهران در اين ارتباط آغاز شد. 

اسيدپاش، خواستگار بود 

دختر جوان در تشريح ماجرا گفت: مدتي پيش با جواني به نام جمشيد آشنا شدم. او چند بار به خواستگاري‌ام آمد اما خانواده‌ام كه درباره وضعيت خانوادگي وي تحقيق كرده و متوجه شدند، جمشيد يك فرد شرور و سابقه‌دار است، با اين وصلت مخالفت كردند. 

وي اضافه كرد: من نيز با اطلاع از اين موضوع از ازدواج با او منصرف شدم و با وي تماس گرفته و خواستم براي هميشه مرا فراموش كند اما او حاضر به جدايي نبود و تهديد مي‌كرد اگر با او ازدواج نكنم به خانواده‌ام آسيب مي‌رساند. 

دختر مصدوم گفت: عصر روز حادثه جمشيد با من تماس گرفت و خواست در بلوار تهرانسر او را ببينم تا آخرين حرف‌هايش را با من بزند و تهديد كرد در غير اين صورت به من و خانواده‌ام آسيب مي‌رساند. از ترس جان خانواده‌ام به ديدار مرد جوان رفتم. وي اضافه كرد: با ديدن جمشيد كه يك بطري در دست داشت، ترسيدم و از او فاصله گرفتم. در همين موقع او با ادعاي اين كه درون بطري مشروبات الكلي است، در آن را باز كرد و به صورتم پاشيد.

با اطلاعات به دست آمده از شاكي پرونده، خواستگار فراري در حالي به اتهام اسيدپاشي تحت تعقيب پليس آگاهي تهران قرار دارد كه معلوم شده وي به اتهام ديگري از سوي كارآگاهان اداره 16 آگاهي تهران نيز تحت تعقيب بوده است.</TEXT>
</DOC>