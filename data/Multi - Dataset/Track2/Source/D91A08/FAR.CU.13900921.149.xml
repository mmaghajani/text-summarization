<?xml version="1.0" encoding="utf-8" ?>
<DOC>
<DOCNO>149</DOCNO>
<DATE-TIME>1390/09/21</DATE-TIME>
<CATEGORY>فرهنگی</CATEGORY>
<TITLE>«جدایی نادر از سیمین»، برگزیده انجمن منتقدان فیلم لس‌آنجلس شد </TITLE>
<SUMMARY>خبرگزاری فارس: انجمن منتقدان فیلم لس‌آنجلس، فیلم ایرانی «جدایی نادر از سیمین» را در دو بخش بهترین فیلمنامه و بهترین فیلم خارجی زبان برنده اعلام کرد.</SUMMARY>
<NARRATIVE></NARRATIVE>
<TEXT>
به گزارش خبرگزاری فارس به نقل از خبرگزاری رویترز، انجمن منتقدان فیلم لس‌آنجلس، در آستانه ورود به سال جدید میلادی، برترین‌های سینمای ۲۰۱۱ را به شرح زیر معرفی کرد که در این میان فیلم ایرانی «جدایی نادر از سیمین» به کارگردانی «اصغر فرهادی» برنده دو جایزه بهترین فیلم خارجی زبان و بهترین فیلمنامه (برای اصغر فرهادی) شد.
فهرست برندگان سالانه انجمن منتقدان لس‌آنجلس تاثیر بسزایی در نتایج جوایز اسکار دارد.
فهرست برندگان این دوره از رقابت‌ها به شرح زیر است: 
در بخش بهترین فیلم خارجی زبان: فیلم‌های «شهر زندگی و مرگ» و «جدایی نادر از سیمین»
در بخش بهترین فیلم: فیلم‌های «نوادگان» و «درخت زندگی»
در بخش بهترین انیمیشن: انیمیشن‌های «رنگو» و «سری ماجراهای تن‌تن»
در بخش بهترین کارگردانی «ترنس مالیک» برای فیلم «درخت زندگی» و «مارتین اسکورسیزی» برای فیلم «هوگو» 
در بخش بهترین بازیگر نقش اول مرد: «مایکل فاسبندر» برای فیلم «یک روش خطرناک» و «مایکل شانون» برای «پناه بگیر»
در بخش بهترین  بازیگر نقش اول زن: «یان جونگ_هی» برای فیلم «شاعر» و «کریستین دانست» برای فیلم «مالیخولیا»
در بخش بهترین فیلم مستند یا غیر داستانی «غار رویاهای فراموش‌شده» و «تاکستان»
در بخش بهترین فیلمنامه: «اصغر فرهادی» برای فیلم «جدایی نادر از سیمین» و «الکساندر پاین»، «نت فکسون» و «جیم راش» برای فیلم «نوادگان» 
در بخش بهترین بازیگر نقش مکمل مرد: «کریستفر پلومر» برای فیلم «آغاز کننده‌ها» و «پاتون اوس‌والت» برای فیلم «سالخورده جوان»
در بخش بهترین بازیگر نقش مکمل زن: «جسیکا چاستین» برای فیلم «Coriolanus» و «جانت مک‌تیر» برای فیلم «آلبرت نوبس»
در بخش بهترین فیلمبرداری: «امانوئل لوبزکی» برای فیلم «درخت زندگی» و «کائو یو» برای فیلم «شهر زندگی و مرگ»
در بخش بهترین موسیقی متن»: فیلم «هانا» و «راننده»
جوایز این دوره از رقابت‌های ۱۳ ژانویه اعطاء خواهد شد.
</TEXT>
</DOC>