<?xml version="1.0" encoding="utf-8" ?>
<DOC>
<DOCNO>151</DOCNO>
<DATE-TIME>1390/10/22</DATE-TIME>
<CATEGORY>فرهنگی</CATEGORY>
<TITLE>هيات ملي نقد در آمريكا اهدا كرد:جايزه بهترين فيلم خارجي براي جدايي نادر از سيمين </TITLE>
<SUMMARY>جام جم آنلاين: هيات ملي نقد (NBR ) در آمريكا جايزه بهترين فيلم خارجي سال 2011 را به اصغر فرهادي براي فيلم «جدايي نادر از سيمين» اهدا كرد.</SUMMARY>
<NARRATIVE></NARRATIVE>
<TEXT>
مراسم سالانه اعطاي جوايز هيات ملي نقد در آمريکا سه شنبه شب در منتهن نيويورك برگزار شد و جايزه بهترين فيلم خارجي سال 2011 براي فيلم «جدايي نادر از سيمين» به «اصغر فرهادي» اعطا شد. 

اصغر فرهادي جايزه‌اش را از جاناتان دمي ، بازيگر سرشناس هاليوود  گرفت. 

«جاناتان دمي» در سخناني گفت:«جدايي نادر از سيمين» يكي از تاثيرگذارترين فيلم‌هايي بوده كه ديدم. اين فيلم بر روي قلب من اثر گذاشت. 

دمي از بازي سارينا فرهادي در «جدايي از نادر از سيمين» تعريف كرد. 

«جدايي نادر از سيمين» كه برنده جايزه خرس طلا و خرس نقره‌اي بهترين بازيگري از جشنواره برلين است، در فصل جوايز سينمايي هاليوود موفق به كسب جايزه بهترين اثر غيرانگليسي سال 2011 از نگاه انجمن منتقدين فيلم شيكاگو، نيويورك و انجمن منتقدين آنلاين سينما شده و در جوايز فيلم مستقل بريتانيا نيز بهترين فيلم خارجي برگزيده شد. 

به گزارش روزنامه واشنگتن پست، جايزه بهترين فيلم و كارگرداني به «هوگو» ساخته مارتين اسكورسيزي رسيد. 

اين فيلم سه‌بعدي اقتباسي ازكتاب پرفروش «خلاقيت هوگو كابرت» است كه داستان آن در پاريس دهه 1930 اتفاق مي‌افتد و زندگي پسر يتيم 12 ساله‌اي به نام «هوگو» را به‌تصوير مي‌كشد كه به صورت پنهاني در پشت ديوارهاي ايستگاه قطار پاريس زندگي مي‌كند. 

فيلم‌نامه اين اثر را را «جان لوگان» نوشته است كه پيش‌تر در فيلم «هوانورد» با «اسكورسيزي» همكاري كرده بود. 

«جورج كلوني» براي فيلم «فرزندان» جايزه بهترين بازيگر مرد را گرفت. اين فيلم همچنين جايزه بهترين فيلم‌نامه اقتباسي را نيز به دست آورد. 

هيات ملي نقد در آمريكا،«تيلدا سوئينتون» را براي فيلم «بايد درباره كوين صحبت كنيم» به عنوان بهترين بازيگر زن در سال گذشته ميلادي انتخاب كرد. (ايسنا)
 </TEXT>
</DOC>