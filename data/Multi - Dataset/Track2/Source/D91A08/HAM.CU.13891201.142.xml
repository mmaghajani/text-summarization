<?xml version="1.0" encoding="utf-8" ?>
<DOC>
<DOCNO>142</DOCNO>
<DATE-TIME>1389/12/01</DATE-TIME>
<CATEGORY>فرهنگی</CATEGORY>
<TITLE>"جدایی نادر از سیمین" برنده خرس طلایی جشنواره فیلم برلین شد </TITLE>
<SUMMARY></SUMMARY>
<NARRATIVE></NARRATIVE>
<TEXT>
سینما و تلویزیون > جشنواره  -  همشهری آنلاین:
درام ایرانی "جدایی نادر از سیمین" در شبی پیروزمند برنده خرس طلایی بهترین فیلم جشنواره فیلم برلین شد و گروه بازیگران زن و مرد آن خرس برنزی بهترین بازیگر زن و مرد را دریافت کردند.

به گزارش خبرگزاری رویترز این فیلم ساخته اصغر فرهادی داستان ازدواجی را روایت می‌کند و هم‌زمان تنش یک فیلم حادثه‌ای جنایی را نیز دارا است.

جایزه خرس نقره‌ای جشنواره برلین به فیلم سیاه و سفید کارگردان مجار،‌ بلا تار، به نام "اسب تروآ" رسید که فیلمی محزون و با ریتم آهسته درباره زندگی تنهای یک کشاورز و دخترش در خانه‌ای منزوی است.

اولریش کوهلر، جایزه بهترین کارگردانی را به خاطر فیلم "بیماری خواب" درباره خانواده‌ای غربی به کارهای‌ انسان‌دوستانه در آفریقا می‌پردازند، دریافت کرد.

و جایزه بهترین کارگردانی به جوشوآ مارستون و آندامیون موراتاج برای فیلم "بخشایش خون " رسید که به سنت باستانی خصومت‌های نژادی در بخش‌هایی از آلبانی امروز می‌پردازد.</TEXT>
</DOC>