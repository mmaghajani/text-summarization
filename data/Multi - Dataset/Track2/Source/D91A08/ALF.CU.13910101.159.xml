<?xml version="1.0" encoding="utf-8" ?>
<DOC>
<DOCNO>159</DOCNO>
<DATE-TIME>1391/01/01</DATE-TIME>
<CATEGORY>فرهنگی</CATEGORY>
<TITLE>۴ جایزه فیلم آسیایی به جدایی نادر از سیمین رسيد</TITLE>
<SUMMARY></SUMMARY>
<NARRATIVE></NARRATIVE>
<TEXT>
چهار جایزه ششمين دوره جوايز فیلم آسیایی به «جدایی نادر از سیمین» رسيد.

به گزارش ايسنا، روز گذشته (دوشنبه) فیلم «جدایی نادر از سیمین»، به کارگردانی اصغر فرهادی در مراسم اهدای جوایز ششمين دوره جوايز فیلم آسیایی (Asian Film Awards)، چهار جایزه را از آن خود کرد.

به گزارش خبرگزاری فرانسه، در اين مراسم كه در هنگ‌کنگ برگزار شد، چهار جایزه بهترین فیلم، بهترین کارگردانی، بهترین فیلمنامه و بهترین تدوین به فيلم «جدایی نادر از سیمین» رسيد و لیلا حاتمی، بازیگر نقش اصلی زن در اين فیلم، جوایز را به نمایندگی از اصغر فرهادی دریافت کرد.

«جدایی نادر از سیمین» مدتي قبل نيز در هشتاد و چهارمین دوره جوایز اسکار برنده جایزه بهترین فیلم خارجی‌زبان شد و نامزد اسکار بهترین فیلمنامه نيز بود، هر چند كه این جایزه به وودی آلن رسید.

جامعه جشنواره بین‌المللی فیلم هنگ کنگ برگزارکننده جوایز فیلم آسیا است که برگزاري آن از سال ۲۰۰۷ آغاز شده است.</TEXT>
</DOC>