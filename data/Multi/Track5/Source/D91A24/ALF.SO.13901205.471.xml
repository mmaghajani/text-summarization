<?xml version="1.0" encoding="utf-8" ?>
<DOC>
<DOCNO>471</DOCNO>
<DATE-TIME>1390/12/05</DATE-TIME>
<CATEGORY>اجتماعی</CATEGORY>
<TITLE>آلودگی هوا، عامل تشدید بیش فعالی در کودکان</TITLE>
<SUMMARY></SUMMARY>
<NARRATIVE></NARRATIVE>
<TEXT>
آلودگی هوا چهارمین عامل مرگ و میر در جوامع انسانی و عامل تشدید بیش فعالی کودکان محسوب می شود.

بهروز دولتشاهی، عضو هیئت مدیره انجمن روانشناختی ایران در گفتگو با باشگاه خبرنگاران افزود: اختلال بیش فعالی که از جمله شایع ترین اختلال در کودکان محسوب می شود در پسران بیش از دختران مشهود است كه با آلودگی هوا تشدید می شود.
وی در ادامه و در خصوص این اختلال را که در سنین مدرسه و با عدم توجه و تمرکز و شیطنت بیش از حد، افت تحصیلی خود را نشان می دهد گفت: شناخت این اختلال از سوی روانشناسان بالینی و روانپزشکان کودک و نوجوان انجام می شود که والدین باید نسبت به شناخت این اختلال آگاه باشند.
دولتشاهی سرب ناشی از آلاینده های هوا را عامل تشدید این بیماری دانست و افزود: تاکنون در خصوص پیدایش این بیماری توسط آلاینده های هوا نتایجی به دست نیامده اما سرب موجود در هوا از علل تشدید این اختلال تلقی می شود. </TEXT>
</DOC>