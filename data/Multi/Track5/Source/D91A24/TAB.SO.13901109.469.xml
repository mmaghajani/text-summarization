<?xml version="1.0" encoding="utf-8" ?>
<DOC>
<DOCNO>469</DOCNO>
<DATE-TIME>1390/11/09</DATE-TIME>
<CATEGORY>اجتماعی</CATEGORY>
<TITLE>آلودگی هوا علت اصلی ابتلا به آسم در کودکان </TITLE>
<SUMMARY></SUMMARY>
<NARRATIVE></NARRATIVE>
<TEXT>
مطالعات جدید نشان می دهد آلودگی هوا ناشی از خودروها علت اصلی ابتلا به آسم در کودکان محسوب می شود.
 
به گزارش پایگاه اینترنتی مدیکال نیوز تودی دات کامسیلویا براندت استاد دانشگاه ماساچوست و همکارانش در کالیفرنیا و سوئیس اعلام کردند؛   آلودگی های ترافیکی عامل اصلی بروز آسم در کودکان است که هزینه های اقتصادی کلانی را برای والدین ایجاد می کند.

محققان برای این تحقیق،‌عواملی از قبیل سطح آلودگی هوا در شهرها و مناطق مختلف، نزدیکی محل سکونت کودکان به خیابان ها و مناطق مسکونی را مد نظر قرار دادند.

به گفته محققان، خانواده های آمریکایی سالانه هجده میلیون دلار برای درمان بیماری آسم در کودکان هزینه می کنند که نیمی از این هزینه به کودکانی اختصاص می یابد که به تازگی و به سبب آلودگی هوا به این بیماری مبتلا شده اند.

این مطالعه همچنین نشان می دهد افراد ساکن ریورساید در کالیفرنیا سالانه به طور متوسط سه هزار و هشتصد و نوزده دلار و افراد ساکن لانگ بیچ ، چهار هزار و شصت و سه دلار برای درمان برونشیت هزینه می کنند.

علائم برونشیتی از قبیل گرفتگی گلو، سرفه ، ضعف و تدام تورم نایژه به مدت سه ماه سبب ابتلا آسم در کودکان می شود.

بر اساس این گزارش ،‌  شمار کودکانی که در شهرهایی زندگی می کنند که آلودگی هوا مرتبط با ترافیک در آنها بالاست رو به افزایش است.

منبع: واحد مرکزی خبر</TEXT>
</DOC>