<?xml version="1.0" encoding="utf-8" ?>
<DOC>
<DOCNO>467</DOCNO>
<DATE-TIME>1390/10/14</DATE-TIME>
<CATEGORY>اجتماعی</CATEGORY>
<TITLE>بروز رفتارهای نامعقول بر اثر آلودگی هوا</TITLE>
<SUMMARY>رئیس بیمارستان روزبه گفت: افزایش آلودگی هوا آستانه تحمل و قدرت تحلیل مغز را کاهش می‌دهد و باعث بروز رفتارهای نامعقول می‌شود</SUMMARY>
<NARRATIVE></NARRATIVE>
<TEXT>
مهدی تهرانی دوست، درمورد آلودگی هوا و تأثیرات آن بر انسان گفت: سرب مقدار قابل توجهی از آلودگی هوا را تشکیل می‌دهد این ماده روی فعالیت‌های ذهنی و فکری افراد مانند تمرکز و توجه تأثیرگزار است.

وی افزود: از جمله اثرات کوتاه مدت آلودگی هوا بر کودکان می‌توان به سردرد، اضطراب، کم خوابی و بی‌خوابی، ‌پرخاشگری و بی‌قراری اشاره کرد؛ همچنین برخی مطالعات نشان می‌دهد آلودگی هوا برای انسان در دوران جنینی نیز تأثیرگذار است.

این فوق تخصص روانپزشکی کودک و نوجوان تأکید کرد: سرب موجود در هوا از طریق ریه جذب و به دستگاه گردش خون منتقل ‌می‌شود که همین امر موجب اختلال در اکسیژن رسانی به مغز می شود .این اختلال باعث افت کارکرد مغز و بروز رفتار‌های نامعقول از فرد می‌شود.

وی خاطر نشان کرد: زمانی که آلودگی هوا افزایش پیدا می‌کند آستانه تحمل افراد و قدرت تحلیل آنها کاهش می‌یابد و اشخاص در تعاملات روزانه خود قطعاً دچار مشکل می‌شوند که نمود بارز آن در رانندگی که یک فرایند پراسترس است نمایان می‌شود.
</TEXT>
</DOC>