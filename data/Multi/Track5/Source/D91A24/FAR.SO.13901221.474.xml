<?xml version="1.0" encoding="utf-8" ?>
<DOC>
<DOCNO>474</DOCNO>
<DATE-TIME>1390/12/21</DATE-TIME>
<CATEGORY>اجتماعی</CATEGORY>
<TITLE>اختصاصی/
طرح جامع کاهش آلودگی هوای 8 کلان شهر ابلاغ شد</TITLE>
<SUMMARY>خبرگزاری فارس: رئیس مرکز ملی هوا و تغییر اقلیم سازمان حفاظت محیط زیست گفت: طرح جامع کاهش آلودگی هوای 8 کلان شهر در تاریخ 16 اسفند از سوی معاون اول رئیس‌جمهور ابلاغ شد.</SUMMARY>
<NARRATIVE></NARRATIVE>
<TEXT>
امیر فاتح وحدتی در گفت‌و‌گو با خبرنگار جامعه فارس اظهار داشت: طرح جامع کاهش الودگی هوای 8 کلان شهر 16 اسفند ابلاغ شد.

به گزارش فارس، برنامه جامع مبارزه با آلودگی هوای تهران" در سال 1379 طراحی و تصویب شد و قرار شد طبق این برنامه ظرف مدت 10 سال هوای پایتخت به کیفیت سالم و قابل تنفس برسد؛ محورهای این برنامه که 7 مورد بود شامل استاندارد‌سازی خودروهای نو، از رده خارج کردن خودروهای فرسوده، ارتقای حمل‌ و ‌نقل عمومی، بهبود کیفیت سوخت، معاینه فنی خودروها، مدیریت ترافیک و آموزش همگانی بود ولی این طرح به دلایلی پیگیری نشد و بر زمین ماند تا اینکه در سال 1383 بر این برنامه‌ بازنگری مجددی صورت گرفت اما این بازنگری نیز مورد استقبال مسئولان قرار نگرفت و روز به روز بر آلودگی هوا افزوده شد.

هم‌اکنون که 11 سال از این طرح می‌گذرد، بالاخره مسئولان کشور 7 آبان امسال بود که تصمیم گرفتند طرح بر زمین مانده را تکمیل کرده و آن را برای 8 کلان شهری که با آلودگی هوای خود دست و پنجه نرم می‌کنند، اجرایی کنند.

مسئولان محیط زیست بی‌صبرانه منتظر بودند تا طرح جامع کاهش آلودگی هوا در هفته هوای پاک ابلاغ شود اما این طرح با تأخیر در 16 اسفند ابلاغ شد.

انتهای پیام/</TEXT>
</DOC>