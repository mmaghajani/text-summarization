<?xml version="1.0" encoding="utf-8" ?>
<DOC>
<DOCNO>490</DOCNO>
<DATE-TIME>1390/06/16</DATE-TIME>
<CATEGORY>اجتماعی</CATEGORY>
<TITLE>جاده میان‌گذر، مهم‌ترین دلیل خشکیدن دریاچه ارومیه</TITLE>
<SUMMARY></SUMMARY>
<NARRATIVE></NARRATIVE>
<TEXT>
محیط زیست > آب  - به گزارش خبرگزاری محیط‌زیست ایران، دکتر دهزاد، کارشناس محیط‌زیست، گفت:

جاده میان‌گذری که در دریاچه ارومیه احداث شده باعث تقسیم دریاچه به 2 قسمت و ساکن‌شدن آب دریاچه شده است. این میان‌گذر از گردش آب جلوگیری کرده و تبخیر سریع آن‌را باعث می‌شود.
وی با اشاره به صحبت‌های استاندار آذربایجان غربی در برنامه گفت‌وگوی ویژه شبکه2 سیما ادامه داد: ایشان می‌گفت میان‌گذر در گردش آب تاثیر داشته اما در کاهش آب نه، درحالی‌که عدم‌گردش آب باعث تبخیر و درنتیجه باعث کاهش آب می‌شود. وی با بیان اینکه گمان می‌کرده تغییرات اقلیمی دومین دلیل کاهش آب دریاچه ارومیه باشد، خاطرنشان کرد: تغییرات نشان می‌دهد که تحقیقات اقلیمی تنها 10 درصد در کاهش آب دریاچه مؤثر است.

وی استفاده از آب منطقه برای کشاورزی را دومین دلیل کم آبی دریاچه ارومیه ذکر کرد و گفت: تغییرات اقلیمی و ایجاد سدها عوامل دیگر کم آبی به شمار می‌آیند.دکتر دهزاد با غیرواقعی خواندن رقم3.1 میلیارد مترمکعب نیاز آبی دریاچه ارومیه یادآورشد: حدود 11 سال پیش تحقیقی صورت گرفت که در این تحقیق به‌صورت تخمینی و غیرمستند اعلام شد نیاز آبی دریاچه ارومیه این میزان است درحالی‌که تالاب هامون اینقدر آب می‌خواهد. وی ادامه داد: متأسفانه از آن زمان تاکنون هیچ تحقیقی در این زمینه صورت نگرفته و مسئولان مدام به این آمار غیرمستند تکیه می‌کنند.</TEXT>
</DOC>