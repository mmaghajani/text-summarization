<?xml version="1.0" encoding="utf-8" ?>
<DOC>
<DOCNO>453</DOCNO>
<DATE-TIME>1390/02/01</DATE-TIME>
<CATEGORY>اجتماعی</CATEGORY>
<TITLE>20 کيلومتري فوکوشيما، منطقه ممنوعه</TITLE>
<SUMMARY>نخست وزير ژاپن، با ارائه طرحي از تبديل شدن مناطق آلوده به مواد راديواکتيو اطراف نيروگاه هسته‌اي فوکوشيما، به مناطق ممنوعه خبر داده است.</SUMMARY>
<NARRATIVE></NARRATIVE>
<TEXT>
نائوتو کان روز پنج‌شنبه ( 1 ارديبشهت) با اعلام اين خبر که مناطق تخليه شده همچنان خالي از سکنه باقي خواهند ماند، شعاع مناطق ممنوعه را در حدود 20 کيلومتر عنوان کرد.

در گزارش اخير نخست وزير ژاپن آمده است، اين تصميم با هدف گسترش کنترل دولت براي ممانعت به عمل آوردن از بازگشت برخي از ساکنان اين مناطق به خانه‌هايشان، علي رغم احتمال آلوده شدن به مواد راديواکتيو اتخاذ شده است.

گفتني است، برخي از ساکنان مناطق ممنوعه به منظور جمع‌آوري بخشي از اثاثيه شخصي، به خانه‌هاي خود که در نزديکي نيروگاه در حال نشت فوکوشيما دائيچي قرار دارد، بازگشته‌اند.

در همين حال، ناظران هسته‌اي سازمان ملل شعاع 20 کيلومتري منطقه ممنوعه را با هدف جلوگيري از آلوده شدن افراد ناکافي خوانده و از مقامات ژاپن خواسته‌‌اند تا شعاع اين منطقه را به 40 کيلومتر افزايش دهند.

همچنين، برخي گزارش‌ها حاکي از آن است که در حدود 200 نفر همچنان در منازل مسکوني خود که در منطقه ممنوعه واقع شده، اقامت دارند.

اين افراد در حالي در منطقه آلوده زندگي مي‌کنند که گزارش‌هاي جديد از افزايش سطح مواد راديواکتيو در ‌آب‌هاي اطراف نيروگاه فوکوشيما به ميزان 5 هزار برابر بيشتر از سطح مجاز آن حکايت دارد.

گفتني است، زمين لرزه‌اي با قدرت 9 ريشتر، يازدهم مارس، سواحل شمال شرقي ژاپن را به شدت لرزاند. به دنبال وقوع اين زمين لرزه، امواج سهمگين سونامي با ارتفاع بيش از هفت متر سواحل اين کشور را در نورديد.

هم‎چنين با از کار افتادن سامانه خنک‌کننده نيروگاه هسته‎اي فوکوشيما و نشت مواد راديواکتيو، ژاپن در آستانه بحران هسته‎اي قرار گرفت.

به دنبال اين واقعه که هنوز مقامات ژاپني موفق به مهار کامل آن نشده‌اند، ميله‌هاي سوخت هسته‌اي راکتورهاي اين نيروگاه آسيب ديده و موجب انتشار مواد راديواکتيو به مناطق اطراف شده است.

مسئولان شرکت برق توکيو موسوم به تپکو يکشنبه (28 فروردين، 17 آوريل) اعلام کردند که طي سه ماه آينده مي‌توانند، نشت تشعشعات هسته‌اي را از نيروگاه فوکوشيما کاهش دهند و در مرحله بعدي، طي شش تا نه ماه آينده مي‌توانند، تشعشات را متوقف و خنک‌سازي رآکتورهاي اين نيروگاه را پايان دهد.


ي ص/ح ش</TEXT>
</DOC>