<?xml version="1.0" encoding="utf-8" ?>
<DOC>
<DOCNO>445</DOCNO>
<DATE-TIME>1389/12/22</DATE-TIME>
<CATEGORY>اجتماعی</CATEGORY>
<TITLE>احتمال انفجار راکتور دوم فوکوشيما</TITLE>
<SUMMARY>يوکيو ادانو، دبير و سخن‌گوي کابينه ژاپن، احتمال زياد وقوع انفجار در دو رآکتور نيروگاه هسته‌اي فوکوشيما را تائيد کرده است. </SUMMARY>
<NARRATIVE></NARRATIVE>
<TEXT>
راکتور شماره يک اين نيروگاه روز شنبه (21 اسفند) در پي آسيب جدي ناشي از زلزله و سونامي و ذوب‌ شدن سوخت هسته‌اي آن منفجر شد.

در پي وقوع اين انفجار دولت ژاپن تا شعاع بيست کيلومتري اين نيروگاه را از سکنه تخليه کرده است.

در اثر زمين لرزه و سپس سونامي، ميليون‌ها نفر در ژاپن با مشکل نبود آب آشاميدني، برق، خانه و وسايل گرمازا مواجه هستند. حدود 10 هزار سرباز براي رساندن آب آشاميدني، غذا و سوخت به آوارگان و نيز نجات کساني که در زير آوارها مانده‌اند به مناطق زلزله‌زده اعزام شد‌ه‌اند.

اين در حالي است که در صورت وقوع انفجار در راکتور دوم نيروگاه فوکوشيما، دست‌کم 70 نفز از کارگران اين نيروگاه اتمي برق در معرض تشعشعات مواد سنگين راديو اکتيو قرار دارند.

گفته مي‎شود، حدود 200 هزار نفر در شعاع 20 کيلومتري اطراف اين نيروگاه زندگي مي‌کنند.

مقامات ژاپني اعلام کرده‌اند که خود را براي توزيع داروهاي ضد مواد راديواکيتو ميان مردم منطقه آماده مي‌کنند.

گزارش‎ها حاکي از آن است که تا کنون 1200 تن در اثر زلزله و سونامي جان خود را از دست داده‎اند اما اين نگراني وجود دارد که شمار تلفات اين حادثه سهمگين به بيش از 1800 نفر افزايش يابد.


م ف/ح ش</TEXT>
</DOC>