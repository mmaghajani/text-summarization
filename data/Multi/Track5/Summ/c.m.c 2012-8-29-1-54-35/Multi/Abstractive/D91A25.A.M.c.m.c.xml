از سال 75 شروع خشکسالی در منطقه دریاچه ارومیه هم شروع به خشکسالی کرد، و کاهش روزافزون آب دریاچه ارومیه و افزایش شوری آب این دریاچه موجب نگرانی دوستداران و کارشناسان محیط‌زیست شده است تا اینکه مسئولین تازه به این فکر افتادندکه خشک شدن این دریاچه چه عواقب و تبعاتی به دنبال دارد.
دریاچه ارومیه با پنج هزار کیلو متر مربع وسعت دارای 102 جزیره بزرگ و کوچک است بزرگترین دریاچه ایران و دومین دریاچه شور جهان بعد از بحرالمیت است، که 9 جزیره آن محل زیست انواع پستانداران ، خزندگان و پرندگان آبزی و کنار آبزی است.
اکنون پس از گذشت 15 سال، 5/6 متر از سطح آب دریاچه ارومیه کاهش پیدا کرده که باید بابت تین مسئله فکری اساسی نمود زیرا خشک شدن این دریاچه منجر به آوارگي 14 ميليون انسان میشود زیرا وجود 8 میلیارد تن نمک در دریاچه میتواند باعث "سونامی نمک" شود زیرا با وزیدن بادهای فصلی تمامی زمین‌های استان آذربایجان غربی و 5 استان همجوار آن به شوره زار تبدیل می‌شود. در این صورت حتی ممکن است دامنه تأثیرات پخش این مقدار نمک به زمین‌های کشورهای اطراف نیز خسارات جبران ناپذیری وارد کند.
همچنین از عوامل این خشکی میتوان به مواردی چون کاهش روان‌آبهای سطحی، استفاده بی‌رویه از آبهای زیر‌زمینی، تغییرات اقلیمی و خشکسالی، افزایش گازهای گلخانه ای، حفر حدود 60 هزار حلقه چاه در اطراف دریاچه، روشهای غلط کشاورزی و .... خبر داد.
از اقداماتی که برای جلوگیری از خشک شدن این دریاچه میشود انجام داد میتوان به باروری ابرها، انتقال آب از حوزه‌های دیگر، تبدیل کشاورزی سنتی و مصرفی استان به شیوه‌های مدرن، افزایش راندمان آبیاری، بهبود الگوی کشت، كنترل آب‌هاي سطحي و استفاده بهينه از آب، گسترش آبياري تحت فشار، انتقال آب با لوله و پوشش انهار، كاشت گونه‌هاي مقاوم به شوري در اين مناطق و.... اشاره کرد، همچنین وزیر نیرو از توقف سدسازی در بخش‌های بالادستی دریاچه ارومیه در استان آذربایجان غربی خبر داده است.