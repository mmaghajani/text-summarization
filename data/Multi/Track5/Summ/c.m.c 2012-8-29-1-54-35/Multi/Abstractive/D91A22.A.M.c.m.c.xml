یک کار‌شناس اقتصادی اعلام کرد: نرخ بیکاری جوانان در گروه سنی ۱۷ تا ۳۰ سال هم اکنون ۳۰ درصد برآورد می‌شود.
وی با بیان اینکه از بین پنج خانوار، سه خانوار دارای افراد بیکار هستند تصریح کرد: طی یک سال گذشته به دلیل عدم پرداخت یارانه واحدهای تولیدی کشور تعداد زیادی از کارگران از واحدهای تولید کشور اخراج شدند و روند نرخ رشد اشتغال مسیر منفی را طی کرد.
ظبق آمار 45‌ درصد بيكاران كشور را دانش‌آموختگان دانشگاهي تشكيل مي‌دهند که از این جمع حتی دارندگان مدرک دکتری نیز دغدغه ی اشتغال دارند که این مشکلی اساسی است، مطالعات نشان می دهد که در همه کشورهایی که توانسته اند در بازار کار موفق باشند صرفا نگاه علم محوری وجود ندارد و همزمان با این رویکرد، ماهر پروری نیز دنبال می شود؛ هم اکنون دانشگاه های ما بیشتر از کارآفرین پرورری به کارمند پروری فکر می کنند و از این طریق دانشجو اولین گزینه ای را که دنبال می کند این است که بتواند جایی استخدام شود.
رئیس کمیسیون اجتماعی خواستار توجه بیشتر وزارت کار، تعاون و رفاه اجتماعی به وضعیت کار و بیکاری در کشور شد و تأکید کرد: ظلم است که تحصیل کرده ای در کشور در این مقطع از زمان با دریافت ۱۰۰ هزار تومان پول کار کند.
از جمله راهکار های ممکن در حل این مشکل میتوان به صنعت گردشگری اشاره کرد اما در حال حاضر گردشگري به عنوان يك صنعت پيشتاز، نقش غيرقابل انكاري در رشد و شكوفايي اقتصاد كلان هر كشوري دارد. براي پي بردن به اهميت گردشگري به عنوان سومين منبع اقتصادي در جهان، كافي است كه بدانيم درآمد اين صنعت در كشورهاي پيشتازي مانند فرانسه با حدود 75 ميليون نفر گردشگر در سال 65 ميليارد دلار درآمد سالانه است، در حالی که در کشور ما زیاد به این موضوع اهمیت نمیدهند اگر مسئولین بتوانند گردشگری را در کشور تقویت کنند، در حل مشکل بیکاری کمک بسزایی میکند.
يكي از عمده ايراداتي كه در حال حاضر اقتصاد كشور ما را رنج مي دهد، عدم رابطه لازم بين صنعت، دانشگاه و تشكل هاي فارغ التحصيلي است. يعني براي حمايت از اشتغال، علاوه بر اين كه بايد واردات كنترل شود، مي بايست پيوستگي و هماهنگي لازم نيز بين صنعت، دانشگاه و سازمان هاي مردم نهاد فارغ التحصيلان به وجود آيد.
اگر از كارگاه هاي كوچك داخلي در كشور حمايت شود، معضل بيكاري هم در كشور برطرف مي شود اما متاسفانه بازار ما در اجناس چيني غرق شده است. به همين دليل هم اكنون شاهد هستيم كه بسياري از كارگاه هاي كوچك داخلي تعطيل شده و يا در در شرف تعطيلي هستند.
دولت با ایجاد 900 هزار شغل خانگي سعی دارد همچو چین که 32 درصد تولیدات آن کشور در منازل انجام می شود، در رفع مشکل بیکاری کمک کند که در این راستا با اعطاء وام به متقاضیان کمک میکند.
مسئولین برای رفع بیکاری بنگاه هاي زودبازده را تاسیس کردند ولی کارشناسان اقتصادی اعلام کردند وقتي هرگونه جنسي از همه جا وارد كشور مي شود و از شهرك هاي صنعتي و «صنايع مادر» هم حمايت كافي به عمل نمي آيد، چگونه بايد توقع داشته باشيم كه بنگاه هاي زودبازده ما، واقعا زودبازده باشند و اشتغال زايي كنند.
حمايت از يك سري توليدكننده خاص، نه تنها به معناي حمايت از توليد ملي و اشتغال در كشور نيست؛ بلكه به اقتصاد ما هم ضربه مي زند. آیا اگر حمايت بي چون و چرا از خودروسازان داخلي، به معناي حمايت از توليد ملي است؛ پس چرا از كشاورزان كه جمعيت شان از توليدكنندگان خودرو بسيار بيشتر است، حمايت نمي شود؟
درسال گذشته دولت قول 2.5 میلیون شغل تا پایان دوره پنجم داده است که در همین راستا 
وزیر تعاون، کار و رفاه اجتماعی به مجلس رفته بود تا به سوالات پاسخ دهد، وی در خصوص انتقادات مطرح شده مبنی بر عدم تحقق 2.5 میلیون شغل در سال گذشته گفت: قانون برنامه برای هر سال رقمی را مشخص نکرده که ما سالانه متعهد به انجام آن باشیم اما دولت با توجه به ظرفیتی که در کشور وجود داشت تصمیم گرفت تا به این رقم برسد ولی با وجود برخی موانع و مشکلات توانست به ایجاد 1.6 میلیون شغل دست یابد که این هم رقم بزرگی بود؛ برنامه پنجم تکلیف کرده تا پایان سال پنجم نرخ بیکاری باید به 7 درصد برسد که امیدواریم با برنامه‌های پیش رو به این رقم  برسیم.
طبق گفته های یک کارشناس برای ایجاد شغل باید به موارد زیر توجه نمود:
1 - برآمدگی جمعیتی هرم سنی جمعیت در سال 1395، به فاصله سنی 30تا 34سال منتقل خواهد شد.
2 -  سالانه بیش‌از یک‌میلیون و100 تا یک‌میلیون و 200هزار نفر وارد بازار کار میشوند که ما در بهترین شرایط نصف این مقدار در سال شغل ایجاد کرده‌ایم.
3 - در سال‌های آینده، علاوه بر «تعداد» شغل باید به «نوع» شغل هم توجه کرد. با توجه به افزایش سطح تحصیلات جوانان و نیز درصد بالای زنان، مشاغل ساده از قبیل فعالیت‌های ساختمانی، نخواهند توانست نقشی در کاهش بیکاری ایفا کنند.
4 - ایجاد شغل، تنها شرط لازم و نه کافی است و آنچه این شرط را تکمیل می‌کند «ایجاد درآمد» است. باید دید اقتصاد ما چگونه می‌تواند سالانه بیش از یک میلیون و 100تا یک میلیون و200 هزار «شغل درآمدزا» که رفاه نسبی برای نیروی کار به بار آورد، ایجاد کند.
5 -ما در بیان ضرورت ایجاد شغل موفق بودیم اما موفق نشدیم این مطلب را منتقل کنیم که ایجاد شغل، نه یک «پروژه اقتصاد خرد» بلکه یک «مسئله اقتصاد کلان» است. از آن زمان تاکنون، فهرست بلندبالایی از «پروژه»های اشتغال‌زا را می‌توان برشمرد؛ از دادن جایزه نقدی به هر کسی که یک شغل جدید ایجاد کند گرفته تا طرح بنگاه‌های زود بازده که ویژگی مشترک همه آنها، دادن آدرس اشتباه به متقاضیان شغل بوده است.
«گوش اگر گوش تو و ناله اگر ناله ماست؛ آنچه البته به جایی نرسد فریاد است».