اشتغال امری فرادستگاهی و فراقوه ای است و محصول عملکرد اقتصادی یک کشور است، برنامه ریزی برای راهکار های عملی جهت رشد و توسعه اشتغال ضروری است. با در نظر گرفتن بیکاری پنهان ، نرخ بیکاری بیش از 23 درصد است. جوانان 30درصد و 45 درصد بیکاران را دانشگاهیان تشکیل می دهند.
در بنگاه های اقتصادی و صنعتی عوامل مختلفی در کاهش جذب و افزایش تعدیل نیرو مؤثر بوده است از جمله: شرایط رکود، نبود نقدینگی، افزایش نرخ ارز و تورم ، موازی کاری ادارات مختلف و متغیر بودن قوانین و مقررات.
در دانشگاه ها مشکل اول اشتغال را می توان کارمند پروری دانست.
اشتغال یک برنامه بلندمدت است و سرمایه گذاری عامل مؤثر در ایجاد اشتغال و رشد اقتصادی است.
جلوگیری از واردات اجناس بی کیفیت، بالا رفتن تولید ملی ، تأمین امنیت سرمایه، امنیت شغلی نیروی کار، امنیت صاحبان سرمایه، تثبیت نرخ ارز، کنترل تورم، پیوستگی و هماهنگی لازم بین دانشگاه ، صنعت و سازمان های مردم نهاد، حمایت از تعاونی ها از مشکلات اشتغال کشور می کاهد.
 مجلس برای بهبود وضع اشتغال ،قانون حمایت از گسترش و توسعه کار آفرینی مشاغل نو، کسب و کار خانگی، تصویب نمود و دولت اعلام نمود که 22.5 هزار میلیارد تومان در سال 90 صرف اشتغالزایی شد. تدوین نقشه راه، تجاری سازی ایده ها و طرح های دانش بنیان، تقویت تعاونی ها ، طراحی سامانه ملی رصد ، ایجاد پنجره ای بر کسب و کار و سرمایه گذاری و جلوگیری از بوروکراسی،ایجاد دفاتر کار آفرینی توسط دولت در دستور کار گذاشته شد.
نرخ بیکاری در سال 89 ،12.5 درصد و در سال 90 ، 12.3 درصد اعلام شد.    