انفجار در یک نیروگاه هسته‌ای در ژاپن دیوارهای ساختمان را فروریخت و زنگ بحران را به صدا درآورد .برخي منابع خبري علت اين انفجار را آسيب ناشي از زمين‌لرزه در سيستم خنك‌كننده راكتور اين نيروگاه اعلام كرده‌اند.يوکيو ادانو، دبير و سخن‌گوي کابينه ژاپن، احتمال زياد وقوع انفجار در دو رآکتور نيروگاه هسته‌اي فوکوشيما را تائيد کرده است.در داخل نیروگاه هسته ای حادثه دیده فوکوشیما مقامات مسئول زمانی که تصمیم گرفتند تا بخار رادیواکتیو را از مخزن بیش از حد گرم شده راکتور خارج کنند،می دانستند که احتمال دارد یک انفجار هیدروژنی روی دهد و این اتفاق روی داد. این تصمیم هنوز از وقوع بدترین حالت یعنی یک گداخت کامل هسته ای یا همان متلاشی شدن کامل این نیروگاه دستکم تا به حال جلوگیری کرده است.سخنگوی کابینه ژاپن، اعلام کرد با افزایش سطح انتشار مواد رادیو اکتیو و بالاتر رفتن آن از میزان متوسط، کارگران قادر به ادامه فعالیت در نیروگاه هسته ای فوکوشیما نیستند.مقامات توکیو به ساکنان این شهر هشدار داده اند که آب لوله کشی به کودکان زیر یک سال خود ندهند چون مواد رادیو اکتیو از نیروگاه فوکوشیما، به بیرون نشت کرده و وارد منابع آب شده است.این نیروگاه در زلزله و سونامی اخیر ژاپن آسیب دید.آغاز ماموریت هزاران نظامی آمریکایی و ژاپنی برای یافتن مفقود شدگان و اعلام رسمی تعطیلی نیروگاه هسته ای فوکوشما از آخرین خبرها درباره شدیدترین زلزله قرن به شمار می رود.سازمان ایمنی هسته ای ژاپن، بالا بودن میزان تشعشعات رادیو اکتیو را علت این دستورالعمل عنوان کرد.نشت آب آلوده به راديو اکتيو به اقيانوس آرام، نگراني‌ها درباره گسترش تشعشعات اتمي را افزايش داده است.هيدهيکو نيشي ياما معاون آژانس ايمني صنعتي و اتمي ژاپن ابراز اميدواري کرد اين پليمرها بتواند آب را جذب و از جريان آب آلوده به خارج از راکتور جلوگيري کند.کارشناسان در مورد خطرات بهداشتی ناشی از افزایش میزان پرتوهای رادیواکتیوبه خصوص دچار شدن به سرطان هشدار می‌دهند.مهندسان از هر وسیله ای، از روزنامه گرفته تا سیمان، استفاده کردند تا نشت را مهار کنند، اما موفق نشدند. در نهایت از یک ماده شیمیایی به نام سیلیکات سدیم یا شیشه مایع استفاده کردند و این ماده باعث شد تمام شکافها بسته شود. اکنون نشت آب رادیواکتیو از نیروگاه به دریا متوقف شده است.
نخست وزير ژاپن، با ارائه طرحي از تبديل شدن مناطق آلوده به مواد راديواکتيو اطراف نيروگاه هسته‌اي فوکوشيما، به مناطق ممنوعه خبر داده است.مقامات شرکت برق توکیو کار تخریب ساختمان ویران شده نیروگاه هسته ای فوکوشیما را آغاز خواهند کرد.متخصصین می‌گویند اگر مواد رادیواکتیو همچنان از نیروگاه‌هسته‌ای‌فوکوشیما‌داییچی به اقیانوس نشت کند، بدون‌شک حیات دریایی با تهدیدی جدی مواجه خواهد شد.مقامات ژاپنی اعلام کردند که در بزرگترین مزارع زیر کشت چای سبز در منطقه "واراشینا" (شیزوکا) آلودگیهای هسته ای بر روی محصولات مشاهده شده است. مقامات ژاپنی شنبه 9 ژوئیه اعلام کردند مشخص شده است در گوشت گاو تولید شده در ایالت فوکوشیما، محل نیروگاه هسته‌ای آسیب‌دیده به دنبال زلزله و سونامی اخیر، میزان سزیم رادیواکتیو شش برابر حد مجاز است.
به گزارش خبرگزاری فارس، به گفته مقامها نمونه ای از برنج برداشت نشده در این مناطق حاوی 500 بی کیو سزیوم در هر کیلوگرم بوده است. تشعشعات سزیوم پس از زلزله و سونامی ویرانگر 11 مارس گذشته شروع به تابیدن از نیروگاه اتمی کرده بود.کمیته تحقیق پارلمان ژاپن برخلاف نظر دولت این کشور، مهمترین علت وقوع بحران اتمی فوکوشیما را عامل انسانی معرفی کرد.
تشعشعات ناشی از حادثه اتمی سال گذشته نیروگاه فوکوشیما می تواند در نهایت منجر به مرگ 1300 تن و ابتلای 2500 نفر به سرطان در سراسر جهان شود.

