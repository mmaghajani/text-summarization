<?xml version="1.0" encoding="utf-8" ?>
<DOC>
<DOCNO>704</DOCNO>
<DATE-TIME>1389/08/06</DATE-TIME>
<CATEGORY>علمی</CATEGORY>
<TITLE>آلودگی نفتی خلیج مکزیک و مرگ بیش از 6000 پرنده </TITLE>
<SUMMARY></SUMMARY>
<NARRATIVE></NARRATIVE>
<TEXT>
محیط زیست > پرندگان- همشهری آنلاین:
آلودگی آب‌های خلیج مکزیک باعث تلف شدن بیش از 6000 پرنده و 600 لاک پشت تلف شده‌ است

خبرگزاری اتریش از واشنگتن گزارش داد، بنا به اعلام مرکز عملیاتی دولت آمریکا، بیش از 2000 پرنده که به نفت آلوده شده بودند، پس از آغاز این فاجعه در اوایل سال 2010 در برابر سواحل آمریکا نجات داده و تمیز شدند که از این تعداد 1246 قطعه پس از مداوا تاکنون دوباره به حیات وحش بازگشته‌اند.

با این حال، این آمار هنوز آمار اولیه محسوب می شود و به طور کامل قابل اطمینان و مشخص نیست که آیا همه 6104 جسد پرنده قربانی آلودگی نفتی بوده اند یا خیر.

به نظر می رسد اوضاع لاک پشت ها کمی بهتر باشد، از 278 تخم ریخته شده به لانه های حفر شده در سواحل عاری از آلودگی 14 هزار و 676 لاک پشت به دنیا آمده است.

فاجعه ای که 20 آوریل به واسطه انفجار سکوی حفاری "افق در عمق آب" آغاز شد، بدترین آلودگی ثبت شده در جهان بود. 780 میلیون لیتر نفت در سه ماه به دریا سرازیر شد که بخش های گسترده ای از سواحل آمریکا را آلوده کرد.</TEXT>
</DOC>