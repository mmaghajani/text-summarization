<?xml version="1.0" encoding="utf-8" ?>
<DOC>
<DOCNO>710</DOCNO>
<DATE-TIME>1390/10/13</DATE-TIME>
<CATEGORY>علمی</CATEGORY>
<TITLE>اقبال محمدی هشدار داد:
شرایط بحرانی بزرگترین دریاچه آب شیرین جهان </TITLE>
<SUMMARY></SUMMARY>
<NARRATIVE></NARRATIVE>
<TEXT>
نماینده مردم مریوان وسروآباد درمجلس شورای اسلامی اظهارداشت با نصف شدن ذخیره آب دریاچه زریوار،این دریاچه شرایطی بحرانی را پشت سر می‌گذارد.

اقبال محمدی  در گفتگو با خانه ملت وضعیت بحرانی و نامناسب دریاچه ارومیه را تلنگری برای مسئولان استان کردستان بیان کرد تا با تشکیل کارگروه ویژه، برنامه‌های ساماندهی و احیای دریاچه زریوار را به اجرا در آورند.


نماینده مردم مریوان وسروآباد درمجلس شورای اسلامی یادآور شد: با توجه به اهمیت موضوع در این کارگروه که محدوده دریاچه برای جلوگیری از ساخت و ساز و زیر کشت بردن زمین های اطراف آن تعیین و علامت گذاری شود تا از روند کاهش جدی میزان ذخیره آب این دریاچه جلوگیری شود.


محمدی افزود: ساماندهی و خارج کردن فاضلاب و پساب‌های روستاهای اطراف دریاچه زریوار و هدایت و کنترل آن به مسیر شبکه فاضلاب، جمع‌آوری فضولات دامی از مسیر آب، راه‌های ورودی دریاچه و ساماندهی اسکله‌های موجود برروی دریاچه از مهم‌ترین علل آلودگی بزرگترین دریاچه آب شیرین جهان است.


عضو کمیسیون کشاورزی تصریح کرد: با توجه به تهدید زیست محیطی دریاچه زریوار و برای نجات این دریاچه از خطر نابودی دستگاه های مربوط هرچه زودتر باید دست به کار شوند.

وی افزود: با توجه به پتانسیل و موقعیت توپولوژی، زریوار می‌تواند همچون نگینی به عنوان قطب گردشگری کشور معرفی شود.</TEXT>
</DOC>