<?xml version="1.0" encoding="utf-8" ?>
<DOC>
<DOCNO>706</DOCNO>
<DATE-TIME>1390/02/04</DATE-TIME>
<CATEGORY>علمی</CATEGORY>
<TITLE>آلودگي آب‌هاي زاينده‌رود به جان بناهاي تاريخي افتاد</TITLE>
<SUMMARY>جام جم آنلاين: يك كارشناس ميراث فرهنگي گفت: آب زاينده‌رود به سبب آلوده بودن در زمان رسيدن به بناهاي تاريخي، رسوبات و آلايندگي‌هايش در پشت بناهاي تاريخي مي‌ماند كه اين امر در نهايت باعث خوردگي و شوره زدن در ابنيه تاريخي مي‌شود. </SUMMARY>
<NARRATIVE></NARRATIVE>
<TEXT>


به گزارش مهر، عبدالعظيم اميرشاه‌كرمي در مراسم بزرگداشت شيخ بهايي افزود: براي نجات ابنيه تاريخي اصفهان بايد از رودخانه زاينده‌رود شروع كرد و اين رودخانه زيبا كه در گذشته با هدف حيات بخشيدن به اصفهان طراحي شده را از هرگونه آلودگي پاك كرد.

وي ادامه داد: براي تحقق اين مهم شهروندان مي‌توانند با رعايت و حفظ محيط زيست، زباله‌هاي خود را به اين رودخانه نريزند تا در نهايت زاينده‌رود رودخانه‌اي تميز شود.

اميرشاه‌كرمي در تعريفي جديد گفت: چون دشت اصفهان را اين رودخانه زنده كرده است و اگر اين رودخانه نبود اصفهان معنايي نداشت، اين نام روي آن گذاشته شده است، اما متاسفانه در عصر حاضر به رودخانه زاينده‌رود بي‌مهري مي‌شود، چراكه آب آلوده‌اي كه در اين رود در جريان است، بناهاي تاريخي اصفهان را نيز تحت تاثير قرار مي‌دهد.</TEXT>
</DOC>