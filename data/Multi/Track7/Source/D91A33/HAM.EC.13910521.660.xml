<?xml version="1.0" encoding="utf-8" ?>
<DOC>
<DOCNO>660</DOCNO>
<DATE-TIME>1391/05/21</DATE-TIME>
<CATEGORY>اقتصادی</CATEGORY>
<TITLE>اعلام اولویت‌های سرمایه‌گذاری و گردشگری</TITLE>
<SUMMARY></SUMMARY>
<NARRATIVE></NARRATIVE>
<TEXT>
سفر > گردشگری- سازمان میراث‌فرهنگی، صنایع‌دستی و گردشگری به‌منظور بهره‌مندی از ۵۰۰ میلیون دلار تسهیلات صندوق توسعه ملی دو‌ماه مهلت دارد تا طرح‌های سرمایه‌گذاری در بخش‌های گردشگری و صنایع‌دستی را به آن صندوق ارائه کند.

به گزارش خبرگزاری فارس براساس تفاهمنامه‌ای که میان سازمان میراث فرهنگی و صندوق توسعه ملی کشور با هدف ایجاد فرصت‌های شغلی پایدار، توسعه سرمایه‌گذاری و تأمین مالی تولید‌کنندگان بخش‌های صنایع‌دستی، گردشگری و بهره‌برداری اقتصادی از بناهای تاریخی ثبت شده در فهرست میراث ملی و جهانی به امضا رسیده است، سازمان میراث فرهنگی دو‌ماه فرصت دارد تا طرح‌های سرمایه‌گذاری در بخش‌های میراث فرهنگی و صنایع‌دستی را به صندوق توسعه ملی کشور ارائه کند.

براساس این تفاهمنامه قرار است مبلغ 500میلیون دلار از منابع صندوق توسعه ملی برای طرح‌های گردشگری، صنایع‌دستی و بهره‌برداری از بناهای تاریخی ثبت شده کشور در سال 91به طرح‌های سازمان میراث فرهنگی اختصاص یابد. همچنین سازمان میراث فرهنگی مکلف شده است حداکثر به‌مدت یک‌ماه پس از انعقاد تفاهمنامه نسبت به ارائه برنامه تأمین مالی بخش گردشگری و صنایع‌دستی به صندوق توسعه ملی اقدام کند.</TEXT>
</DOC>