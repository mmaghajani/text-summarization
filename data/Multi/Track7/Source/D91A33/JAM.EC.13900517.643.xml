<?xml version="1.0" encoding="utf-8" ?>
<DOC>
<DOCNO>643</DOCNO>
<DATE-TIME>1390/05/17</DATE-TIME>
<CATEGORY>اقتصادی</CATEGORY>
<TITLE>رئيس سازمان ميراث‌فرهنگي
روند جذب سرمايه‌گذاري در صنعت گردشگري مطلوب است</TITLE>
<SUMMARY>جام جم آنلاين: معاون رئيس‌جمهور و رئيس سازمان ميراث‌فرهنگي، صنايع‌دستي و گردشگري کشور گفت: سرمايه‌گذاري در حوزه تأسيسات و زيرساخت‌هاي گردشگري در سال‌‌هاي اخير رشد قابل توجهي داشته است.</SUMMARY>
<NARRATIVE></NARRATIVE>
<TEXT>
به گزارش روابط عمومي سازمان ميراث فرهنگي، روح‌الله احمدزاده کرماني در مراسم توديع و معارفه معاون سرمايه‌گذاري و طرح‌هاي سازمان ميراث‌فرهنگي، صنايع‌دستي و گردشگري گفت: سرمايه‌گذاري شرط لازم توسعه زيرساخت‌ها و تأسيسات گردشگري در کشور بوده و از معاونت سرمايه‌گذاري سازمان انتظار مي‌رود همه امکانات،‌ ظرفيت‌ها و تسهيلات قانوني موجود را جهت مشارکت حداکثري سرمايه‌گذاران بخش خصوصي در اين بخش فعال نمايد.

رئيس سازمان ميراث‌فرهنگي، صنايع‌دستي و گردشگري با اشاره به روند رو به رشد سرمايه‌گذاري بخش خصوصي در زيرساخت‌ها و تأسيسات گردشگري کشور گفت: کشور ايران به لحاظ برخورداري از جغرافياي طبيعي، تاريخي و فرهنگي در عرصه جهاني داراي اهميت فراواني است و از معاونت سرمايه‌گذاري سازمان انتظار مي‌رود براي معرفي فرصت‌ها و زمينه‌‌هاي سرمايه‌گذاري متناسب با ظرفيت‌ها و استعداد مناطق نمونه گردشگري کشور برنامه‌ريزي نمايد.

معاون رئيس‌جمهور با اشاره به رشد قابل ملاحظه زيرساخت‌ها و تأسيسات در مناطق نمونه گردشگري در سال‌‌هاي اخير در کشور اظهار داشت: براي ايجاد زيرساخت‌ها و تأسيسات در مناطق نمونه گردشگري کشور سرمايه‌گذاري‌هاي قابل توجهي توسط دولت و بخش خصوصي صورت گرفته است اما براي شتاب بخشيدن به روند موجود همه سازمان‌هاي ذيربط در حوزه سرمايه‌گذاري بايد با بالابردن سرعت و ظرفيت پاسخگويي در اين بخش روند سرمايه‌گذاري اين بخش را تسهيل کنند.</TEXT>
</DOC>