<?xml version="1.0" encoding="utf-8" ?>
<DOC>
<DOCNO>639</DOCNO>
<DATE-TIME>1391/05/08</DATE-TIME>
<CATEGORY>اجتماعی</CATEGORY>
<TITLE>آموزش جنسي
راهي براي كاهش آمار طلاق</TITLE>
<SUMMARY>جام جم آنلاين: آيا مي‌دانستيد كه پژوهشگران دانشگاه شاهد و شهيد بهشتي در پژوهشي ثابت كرده‌اند كه يكي از دلايل طلاق زوج‌ها نارضايتي جنسي آنها از يكديگر است يعني خيلي از آنها كه به دادگاه‌هاي خانواده مي‌روند از ارتباط جنسي با همسرانشان راضي نيستند و همين وضع باعث بهانه‌گيري و لذت نبردنشان از زندگي شده است و به همين دليل به دادگاه آمده‌اند تا از هم جدا شوند؟</SUMMARY>
<NARRATIVE></NARRATIVE>
<TEXT>
اين پژوهش روي 400 زوج متقاضي طلاق كه به مجتمع‌هاي قضايي تهران مراجعه كرده بودند انجام شده است و ثابت مي‌كند كه از هر ده مرد مراجعه كننده بيش از شش نفر و از هر 10 زن مراجعه كننده حدود هفت نفر از زندگي جنسي با همسرانشان ناراضي بوده‌اند.

براي انجام اين پژوهش، پرسشنامه‌هايي ميان زوج‌هاي متقاضي طلاق توزيع شد و آنها با حوصله به پرسش‌ها جواب دادند و نتايج نشان مي‌داد كه انگيزه اوليه بيشتر اين زوج‌ها از ازدواج صرفا عشق و تشكيل خانواده بوده است اما پس از آغاز زندگي مشترك به دليل ناآگاهي از شيوه برقراري ارتباطي موثر، به نا​رضايتي جنسي رسيده‌اند و بر خلاف تصورشان كه گمان مي‌كرده‌اند ارتباط جنسي موفق با همسر ربطي به تحكيم پايه‌هاي زندگي ندارد، در زندگي مشتركشان دچار مشكل شده‌اند.

پژوهشگران اين تحقيق نتيجه گرفته‌اند كه افراد صالح و آگاه نسبت به مسائل جنسي پيش از ازدواج به جوانان آموزش بدهند و همچنين زمينه‌هاي مذهبي را در آنها تقويت كنند مي‌توان اميدوار بود كه آمار طلاق نير در جامعه تا حدي كاهش پيدا كند.</TEXT>
</DOC>