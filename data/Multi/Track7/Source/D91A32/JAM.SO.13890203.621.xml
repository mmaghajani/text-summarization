<?xml version="1.0" encoding="utf-8" ?>
<DOC>
<DOCNO>621</DOCNO>
<DATE-TIME>1389/02/03</DATE-TIME>
<CATEGORY>اجتماعی</CATEGORY>
<TITLE>يك جامعه شناس خبر داد:
افزايش آمار طلاق در سنين بالا</TITLE>
<SUMMARY>جام جم آنلاين: دکتر حسين باهر جامعه شناس از افزايش آمار طلاق در سنين بالا خبر داد و گفت: به دليل برخي مشکلات، برخي از زوجين پس از 25 يا 30 سال زندگي مشترک تقاضاي طلاق مي کنند.</SUMMARY>
<NARRATIVE></NARRATIVE>
<TEXT>
اين جامعه شناس در گفتگو با مهر در مورد دلايل افزايش آمار طلاق در کشور افزود: مشاوره هاي صورت گرفته نشان مي دهد که دو گروه طلاق ها در کشور افزايش يافته که يکي از آنها طلاق قدرت و ديگري طلاق در سنين بالا است.

وي با اشاره به اينکه طلاق قدرت مربوط به جدايي زوجيني است که چند سال با يکديگر دوست بوده و زندگي آنها پس از 6 ماه به شکست منجر شده است ، گفت: اين نوع آشنايي ها  بيشتر از خيابانها آغاز شده و با درگيري عواطف ، جوانان ناچار به ازدواج مي شوند اما بعد از مدت کوتاهي به اين نتيجه مي رسند که قادر به ادامه زندگي با يکديگر نيستند.

اين استاد دانشگاه به طلاق در سنين بالا اشاره کرد و اظهار داشت: تعدادي از زوجين بعد از گذشت 25 يا 30 سال از زندگي مشترک به دليل برخي مشکلات اقتصادي، ديدن فيلم هاي خارجي ، وسوسه هاي محيطي و... تحمل يکديگر را نداشته و درخواست طلاق مي کنند.

اواخر سال گذشته موسوي مدير کل دفتر آسيب هاي اجتماعي سازمان بهزيستي از افزايش 15 درصدي آمار طلاق در کشور خبر داده و عنوان کرده بود که 93 هزار و 769 فقره طلاق در سال 88 به وقوع پيوسته است.

باهر گفت: در گروه اول بيشتر زنان جوان متقاضي طلاق هستند اما در جداييها در سنين بالا مردان تقاضاي طلاق مي کنند.

اين فوق تخصص مديريت رفتاري تاکيد کرد: البته دلايل ديگري مانند اعتياد، فحشاء، بالا رفتن سطح توقعات، رنگ پريدگي ايماني و... نيز وجود دارد که منجر به طلاق مي شود.</TEXT>
</DOC>