<?xml version="1.0" encoding="utf-8" ?>
<DOC>
<DOCNO>785</DOCNO>
<DATE-TIME>1390/09/25</DATE-TIME>
<CATEGORY>اجتماعی</CATEGORY>
<TITLE>جواب شورای عالی انقلاب فرهنگی به عباسپور </TITLE>
<SUMMARY></SUMMARY>
<NARRATIVE></NARRATIVE>
<TEXT>
شوراي عالي انقلاب فرهنگي اعلام كرد: اصل نظام آموزشي 3-3-6 در شوراي عالي انقلاب فرهنگي به تصويب رسيده و بر اساس سند تحول آموزش و پرورش اجراي آن برعهده وزارت آموزش و پرورش و شوراي عالي آموزش و پرورش گذاشته شده است.

 به گزارش تابناک، به نقل از  مركز اطلاع رساني وروابط عمومي وزارت آموزش وپرورش ، شوراي عالي انقلاب فرهنگي در خصوص سند تحول آموزش و پرورش اطلاعيه اي صادر كرد.

در اين اطلاعيه آمده است: «با توجه به اظهارات غيرمسئولانه برخي افراد در رسانه‌ها پيرامون عدم تصويب نظام آموزشي 6-3-3 در شوراي عالي انقلاب فرهنگي بدين وسيله اعلام مي‌شود اصل نظام آموزشي 6-3-3 در شوراي عالي انقلاب فرهنگي به تصويب رسيده و بر اساس سند تحول آموزش و پرورش اجراي آن برعهده وزارت آموزش و پرورش و شوراي عالي آموزش و پرورش گذاشته شده است. با توجه به تصويب اصل موضوع در شوراي عالي، پياده سازي اين نظام آموزشي لازم الاجراست و وزارت آموزش و پرورش گزارش خود پيرامون چگونگي اجرايي نمودن آن، فراهم سازي بسترها و الزامات و زمان‌بندي اجرا را به شوراي عالي انقلاب فرهنگي ارايه خواهد نمود. شوراي عالي اينگونه اظهارات غيرمسئولانه را مايه تشويش اذهان خانواده و  دانش آموزان دانسته و بر ناصحيح بودن آن تأكيد مي‌نمايد.

براساس اسن گزارش، علي عباس‌پور تهراني نماينده مردم تهران و رئيس كميسيون آموزش و تحقيقات مجلس شوراي اسلامي در حاشيه جلسه علني مجلس در روز چهارشنبه 23 آذر در نشست خبري به برخي اظهار‌نظرها در رابطه با تغيير نظام آموزش و پرورش از سيستم 4-3-5 به سيستم 3-3-6 اشاره كرد و گفت: اين تغيير بايد به تصويب مجلس يا شوراي‌عالي فرهنگي برسد و در غير اين صورت وزارت آموزش و پرورش اجازه اجراي اين تغيير مدل را ندارد.

وي گفت: كليات تغيير سيستم آموزش و پرورش كشور از  4-3-5 به 3-3-6 در شوراي‌ عالي انقلاب فرهنگي به تصويب رسيده است، هنوز درباره جزئيات اين تغيير اقدامي صورت نگرفته است و شوراي‌عالي انقلاب فرهنگي احتمالا تا دو ماه آينده در اين مورد اظهار‌نظر خواهد كرد.

عباس‌پور با بيان اينكه وزير آموزش و پرورش در اقدامي غيرقانوني اعلام كرده كه تغيير سيستم آموزشي آموزش و پرورش به تصويب شوراي‌عالي انقلاب فرهنگي رسيده است، گفت: در جلسه شوراي‌عالي انقلاب فرهنگي به اظهارات آقاي حاجي‌بابايي اعتراض كردند و ايشان حق ندارد درباره موضوعي كه در شوراي عالي انقلاب فرهنگي به تصويب نرسيده، مطلبي غيرواقع بگويد.

وي با بيان اينكه 50 سال از عمر سيستم  4-3-5 در آموزش و پرورش مي‌گذرد و بايد سيستمي با كيفيت و مطلوب‌تر طراحي شود، گفت: ما نمي‌دانيم علت عجله آقاي حاجي‌بابايي چيست كه هر فرد اجراي تغيير سيستم آموزشي كشور مي‌زند؛ درسال‌هاي گذشته كتب آموزشي يك سال قبل مورد برررسي كارشناسان قرار مي‌گرفت اما امسال چنين اتفاقي رخ نداده است. برخي آقايان در كميسيون آموزش و پرورش حاضر شدند و گفتند كه بايد دبستان را به دو مقطع سه ساله تقسيم كنيم كه اين بحث‌ها بدون مطالعه و بحث‌هاي كارشناسي است.

شايان ذكر است،عباسپور رئيس كميسيون آموزش و وتحقيقات مجلس شوراي اسلامي در اين مصاحبه خبري اعلام كرده بود،اجراي نظام آموزشي 3-3-6 توسط شوراي عالي انقلاب فرهنگي تصويب نشده است و آموزش و پرورش اجازه اجراي آن را ندارد كه با اين اطلاعيه شوراي عالي انقلاب فرهنگي كه به نوعي جوابيه ايشان است اظهارات وي غير قانوني و مصداق تشويش اذهان عمومي قلمداد شده است.</TEXT>
</DOC>