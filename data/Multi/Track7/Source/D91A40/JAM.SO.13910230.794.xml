<?xml version="1.0" encoding="utf-8" ?>
<DOC>
<DOCNO>794</DOCNO>
<DATE-TIME>1391/02/30</DATE-TIME>
<CATEGORY>اجتماعی</CATEGORY>
<TITLE>رئيس کميسيون آموزش و تحقيقات مجلس:
نگران کيفيت نظام آموزشي کشور هستيم</TITLE>
<SUMMARY>جام جم آنلاين: رئیس کمیسیون آموزش و تحقیقات مجلس با تاکید بر اینکه به شدت نگران وضعیت و کیفیت آموزش‌و پرورش کشور است، گفت: بسیاری از تصمیمات گرفته شده از سوی مسئولان، با عجله و بدون نگاه منطقی اجرایی می‌شود و روند علمی و تحقیقاتی را طی نمی‌کند.وي افزود: متاسفانه کار تحقیقاتی منسجمی برای تدوین کتاب‌های جدید انجام نشده و طبق اخبار واصله هنوز، کتاب مقطع جدید ششم ابتدایی نیز تدوین نشده است و کارشناسان درحال تدوین درسنامه دروس هستند.</SUMMARY>
<NARRATIVE></NARRATIVE>
<TEXT>
به گزارش روز شنبه جام جم آنلاين، علی عباسپور تهرانی فرد در گفتگو با خبرگزاری خانه ملت با انتقاد از برخی برنامه‌های جدید در نظام آموزشی کشور، تصریح کرد: بسیاری از برنامه‌های اجرایی که آموزش وپرورش متولی آن است بدون کارکارشناسی و برنامه‌ریزی انجام شده است.

نماینده مردم تهران، ری، شمیرانات و اسلامشهر در مجلس شورای اسلامی با اشاره به  تغییر در محتوای برخی کتب درسی، ادامه داد: متاسفانه کار تحقیقاتی منسجمی برای تدوین کتاب‌های جدید انجام نشده و طبق اخبار واصله هنوز، کتاب مقطع جدید ششم ابتدایی نیز تدوین نشده است و کارشناسان درحال تدوین درسنامه دروس هستند.

وی افزود: این مسائل نشان می‌دهد که برای انجام این‌کارها مطالعه صورت نگرفته است و تصمیمات ناگهانی نمونه این مسائل است.

این نماینده مجلس هشتم بیان کرد: بسیاری از تصمیمات گرفته شده از سوی مسئولان آموزش وپرورش کشور، با عجله و بدون نگاه منطقی اجرایی می‌شود و روند علمی و تحقیقاتی را طی نمی‌کند.

عباسپورتهرانی‌فرد گفت: قاعدتا باید تمامی مسائل در نظام آموزشی ما براساس سند تحول بنیادین آموزش وپرورش منطبق باشد اما روند فعلی برخلاف این مساله است.</TEXT>
</DOC>