<?xml version="1.0" encoding="utf-8" ?>
<DOC>
<DOCNO>731</DOCNO>
<DATE-TIME>1391/02/17</DATE-TIME>
<CATEGORY>اجتماعی</CATEGORY>
<TITLE>اختصاص اعتباری معادل بودجه دفاعی برای تقویت دریابانی
رادان: طرح تابستانی امنیت اخلاقی چند روز آینده در کشور کلید می‌خورد</TITLE>
<SUMMARY>خبرگزاری فارس: جانشین فرمانده ناجا از اختصاص بودجه ای معادل کل بودجه دفاعی برای تقویت دریابانی و آغاز طرح تابستانی امنیت اخلاقی برای مبارزه با بدپوششی، دیش های ماهواره و اراذل واوباش طی چند روز آینده در کشور خبر داد.</SUMMARY>
<NARRATIVE></NARRATIVE>
<TEXT>
به گزارش خبرنگار بهداشت و درمان فارس، احمدرضا رادان ظهر امروز در حاشیه یکصد و بیست و هفتمین نشست ستاد مبارزه با مواد مخدر اظهار داشت: با توجه به پولی از که بنیه دفاعی در اختیار ما گذاشته شده چیزی نزدیک به کل بودجه بنیه دفاعی در اختیار دریابانی قرار داده شد و با وزارت دفاع قراردادی بستیم تا کلاس‌های مختلفی از ناوهای مورد نیاز در حوزه دریابانی بکارگیری شود و امید داریم با ورود این ناو‌ها و ناوچه‌ها بخش دریا هم مانند بخش زمینی تقویت شود.

وی تأکید کرد: با وزارت دفاع قرار دادی بستیم تا ناوها و ناوچه‌های مورد نیاز نیروی دریابانی بکارگیری شود و تقریبا تمام بنیه بودجه دفاعی را برای این کار اختصاص دادیم.

وی در پاسخ به اینکه آیا تغییر در سیاست گشت ارشاد فضای شهر را امنیتی نکرده است گفت: تعداد گشت ارشاد در سطح شهر زیاد نشده و رویکرد ما هم تغییری نکرده، ما معیارهایمان را برای بد پوششی بر اساس قانون و همان راهکار اجرایی حجاب و عفاف اعلام کردیم و وظیفه‌مان را انجام می دهیم که بحث امنیتی هم نیست.

رادان ادامه داد: فکر کنم اگر دستگاه‌های دیگر هم وظیفه خود را انجام دهند برنامه خوبی باشد و برای تابستان هم همان برنامه سال گذشته اجرا خواهد شد.

جانشین فرمانده ناجا از آغاز طرح تابستانی نیروی انتظامی در تهران خبر داد و افزود: این طرح ظرف چند روز آینده در استان‌های دیگر شروع خواهد شد که برخورد با دیش‌های ماهواره، بد پوششی، برخورد با اراذل و اوباش، آلودگی صوتی، مزاحمت نوامیس و طرح سالم‌سازی دریا از اولویت‌های طرح امنیت اخلاقی است.

انتهای پیام/</TEXT>
</DOC>