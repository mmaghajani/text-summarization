<?xml version="1.0" encoding="utf-8" ?>
<DOC>
<DOCNO>724</DOCNO>
<DATE-TIME>1390/03/25</DATE-TIME>
<CATEGORY>اجتماعی</CATEGORY>
<TITLE>از ساعت 10 امروز و با آغاز طرح انجام مي‌شود؛
استقرار گشت‌هاي طرح امنيت اخلاقي در محل‌هاي مقرر</TITLE>
<SUMMARY>خبرگزاري فارس: از صبح امروز گشت‌هاي موتوري و خودرويي ناجا در محل‌هاي مشخص شده مستقر شده‌اند و همچنين گشت‌هاي مخصوص بزرگراه‌ها در مسيرهاي مقرر به اجراي عمليات خواهند پرداخت.</SUMMARY>
<NARRATIVE></NARRATIVE>
<TEXT>
به گزارش خبرنگار انتظامي فارس،‌ طرح امنيت اخلاقي و اجتماعي از ساعت 10 صبح امروز در شهر تهران و استان‌هاي گيلان و مازندران به مرحله اجرا گذاشته خواهد شد. بنا بر اين گزارش، گشت‌هاي موتوري و خودرويي ناجا در محل‌هاي مشخص شده مستقر شده‌اند و همچنين گشت‌هاي مخصوص بزرگراه‌ها در مسيرهاي مقرر به اجراي عمليات خواهند پرداخت. گزارش فارس حاكي است افراد بد پوشش در اين طرح پس از انتقال به مراكز پليس امنيت اخلاقي،‌ تغيير وضعيت پوشش مي‌دهند و سابقه انتظامي براي آنها تنظيم مي‌گردد. اگر چه اين سابقه به منزله سوء‌سابقه قضايي نيست اما به اين معناست كه در صورت ارتكاب مجدد جرم،‌شخص مورد نظر به مراجع قضايي معرفي شود. در مورد مزاحمت نواميس، مجرمين در همان دستگيري اول، به مراجع قضايي معرفي مي گردند. خودروهاي ايجادكننده آلودگي صوتي نيز در همان مرتبه اول متوقف خواهند شد. گفتني است پيش از اين سردار رادان، جانشين فرماندهي نيروي انتظامي گفته بود: پليس به خانم هايي كه از مانتوهاي كوتاه و آستين كوتاه يا مانتوهاي تنگ، شلوارهاي كوتاه استفاده مي كنند يا اين كه از هر دو طرف روسري موهايشان پيدا باشد بدپوششي اطلاق مي كند. انتهاي پيام/م</TEXT>
</DOC>