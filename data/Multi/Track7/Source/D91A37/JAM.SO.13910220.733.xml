<?xml version="1.0" encoding="utf-8" ?>
<DOC>
<DOCNO>733</DOCNO>
<DATE-TIME>1391/02/20</DATE-TIME>
<CATEGORY>اجتماعی</CATEGORY>
<TITLE>مرحله جديد طرح امنيت اخلاقي در تهران
برخورد با واحدهاي صنفي متخلف</TITLE>
<SUMMARY>جام جم آنلاين: فرمانده انتظامي تهران بزرگ ضمن اشاره به اجراي مرحله تازه اي از طرح امنيت اخلاقي و محله محور، از برخورد قانوني با واحدهاي صنفي متخلف در زمينه عرضه پوشاک نامتعارف، تالارها، قهوه خانه ها و آتليه هاي غيرمجاز در پايتخت، خبر داد.</SUMMARY>
<NARRATIVE></NARRATIVE>
<TEXT>
به گزارش روز چهارشنبه جام جم آنلاين به نقل از پايگاه پليس، سردار حسين ساجدي نيا در جمع خبرنگاران با اشاره به اجراي مرحله جديد طرح امنيت اخلاقي و محله محور از برخورد قانوني با صنوف عرضه کننده پوشاک نامتعارف، تالارها، قهوه خانه ها و آتليه هاي غيرمجاز، گفت: در طرح مذکور تاکنون سه هزار واحد صنفي مورد بازديد قرار گرفته که به تعدادي از آنها تذکر و حدود 60 واحد صنفي متخلف نيز پلمپ شده است.

وي تصريح کرد: در اين عمليات سه هزار واحد صنفي مورد بازديد واقع شد که بر اساس گزارش هاي به دست آمده اکثر اين واحدها وضعيت مناسب و خوبي داشته اند و در اين رابطه بيش از60 فروشگاه و مغازه که داراي تخلف بوده اند پلمپ شده است.

رييس پليس پايتخت ضمن اشاره به کاهش روند عرضه محصولات و البسه نامتعارف توسط فروشگاه ها و واحدهاي صنفي نسبت به مدت مشابه در سال قبل، گفت: از همکاري و تعامل اتحاديه ها و انجمن هاي صنفي پوشاک، تالارها، قهوه خانه ها و آتليه هاي عکاسي تشکر مي کنم چرا که در راستاي کاهش تخلف صنوف، با پليس تهران بزرگ همکاري بسيار خوبي داشته اند.

وي اظهارداشت: مباحث و موضوعات مطروحه در اين طرح، شامل آتليه ها، قهوه خانه ها، تالارهاي غيرمجاز و واحدهاي صنفي عرضه کننده پوشاک نامتعارف است که خوشبختانه با اقدامات پليس تهران بزرگ فعاليت واحدهاي غير مجاز نسبت به گذشته کاهش چشمگير داشته است.

سردار ساجدي نيا با اشاره به استمرار طرح مذکور در روزهاي آتي و معرفي متخلفان به مرجع قضايي، گفت: وظيفه پليس حفاظت و حمايت از شهروندان است و يکي از اصلي ترين بخش هاي فعاليت پليس برخورد با مجرم و جرم است و خوشبختانه احکام صادره قضايي در اين خصوص بسيار مناسب و ثاتير گذار بوده است.</TEXT>
</DOC>