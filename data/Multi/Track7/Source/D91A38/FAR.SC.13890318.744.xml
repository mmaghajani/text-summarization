<?xml version="1.0" encoding="utf-8" ?>
<DOC>
<DOCNO>744</DOCNO>
<DATE-TIME>1389/03/18</DATE-TIME>
<CATEGORY>علمی</CATEGORY>
<TITLE>تازه‌هاي دنياي فناوري؛
ليزر جايگزين سوزن آمپول مي‌شود</TITLE>
<SUMMARY>خبرگزاري فارس: يكي از مشكلات هميشگي بيماران "آمپول زدن" است اما گروهي از محققان موفق به ساخت دستگاه جديدي شده‌اند كه بدون استفاده از سوزن و به كمك سيستم ليزر، ماده دارويي را به بدن بيمار انتقال مي‌دهد.</SUMMARY>
<NARRATIVE></NARRATIVE>
<TEXT>
به گزارش فارس به نقل از سي‌نت، اين دستگاه كه Please نام گرفته و در مركز Pantec Biosolutions ساخته شده سوراخ‌هاي چند ميكروني بسيار كوچكي روي پوست ايجاد مي‌كند تا از طريق آنها دارو وارد بدن شود. اين فرآيند شباهت زيادي به انتقال واكسن به بدن انسان در سا‌ل‌هاي اوليه دارد كه در آن شرايط پوست خراشيده مي‌شد و از طريق يك شيئ تيز، ماده داروي به بدن انسان انتقال مي‌يافت. اين دستگاه ليزري با بورد كوتاه ساخته شده است و هيچ گونه آسيبي را به پوست وارد نمي‌كند. در اين ميان، عمق اين سوراخ‌هاي ايجاد شده توسط اين دستگاه ليزري بسيار كم است و به دستگاه عصبي و رگ‌هاي خوني بدن انسان نمي‌رسد و به همين خاطر، پس از استفاده از دستگاه Please احساس درد و خونريزي وجود ندارد. اين دستگاه در دو مدل و با نام‌هاي Please Home و Please Professional ساخته شده است. همان‌طور كه از آن‌ها مشخص است، مدل اول براي مصارف خانگي و بيماران ديابتي و مدل دوم براي مراكز پزشكي و درماني ساخته شده است. انتهاي پيام/ح
</TEXT>
</DOC>