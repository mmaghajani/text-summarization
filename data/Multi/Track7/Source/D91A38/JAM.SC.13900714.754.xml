<?xml version="1.0" encoding="utf-8" ?>
<DOC>
<DOCNO>754</DOCNO>
<DATE-TIME>1390/07/14</DATE-TIME>
<CATEGORY>علمی</CATEGORY>
<TITLE>زير ذره‌بين
انقلاب عظيم ليزر در علم پزشكي</TITLE>
<SUMMARY></SUMMARY>
<NARRATIVE></NARRATIVE>
<TEXT>
ليزر يكي از ابداعات مدرن بشري است كه از حدود 20 تا 30 سال پيش به طور گسترده مورد استفاده علم پزشكي قرار گرفته است. بيشترين كاربرد ليزر اواخر دهه 70 و اوايل دهه 80، مربوط به درمان ماه‌گرفتگي، چروك صورت و پوست و موهاي زائد بود، اما امروزه يكي از پركاربردترين موارد آن، درمان و بهبود ضايعات پوستي است.

پيشرفت تكنولوژي، تاثير شگرفي بر كيفيت ليزرها داشته، گو اين‌كه طي يك تا 2 سال اخير با طراحي و ساخت ليزرهاي جديد و اختصاصي براي بافت‌هاي مختلف، انقلاب عظيمي در علم پزشكي رخ داده و عوارض استفاده از اين ابزار همچون ايجاد زخم و گرفتگي كمتر مشاهده مي‌شود. ليزرهاي جديدي به بازار عرضه شده‌اند و طراحان اين ابزار جادويي همچنان در تلاش هستند دستگاهي ابداع كنند كه كمترين آسيب را به پوست برساند و به اين ترتيب، بازار اين ابزار را هرچه بيشتر از آن خود كنند، به همين منظور هر روز ابزارهاي نويني از سوي طراحان اين دستگاه‌ها معرفي مي‌شوند. از جمله دستگاه ليزري ساخته شده است كه همزمان مي‌تواند چند كار انجام بدهد و ضمن كمترين آسيب به سطح پوست و از بين بردن دوره نقاهت پس از درمان، فقط باعث كمي تورم و قرمزي
سطح پوست مي‌شود.

چشم‌انداز كاربرد ليزر در بيماري‌هاي پوستي، بسيار روشن است و به كارگيري اين ابزار در كشور ما ـ به عنوان يكي از پرمصرف‌ترين كشورهاي جهان ـ در آينده بسيار بيش از زمان حال خواهد شد، اما قدر مسلم اين كه ليزر به عنوان درمان كمكي در بهبود ضايعات پوستي كاربرد دارد كه با استفاده از دارو برطرف نمي‌شوند و قادر به جايگزين كردن تمام روش‌هاي درماني نيست. چه‌بسا ضايعه‌اي با انجام يك جراحي يا برش كوچك يا به كارگيري تكنيكي ساده مرتفع شود و نيازي به انجام جراحي وسيع و پرهزينه ليزر نباشد.

دكتر اميرهوشنگ احساني

 متخصص پوست و مو ، عضو هيات علمي دانشگاه تهران</TEXT>
</DOC>