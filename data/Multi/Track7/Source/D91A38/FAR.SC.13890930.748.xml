<?xml version="1.0" encoding="utf-8" ?>
<DOC>
<DOCNO>748</DOCNO>
<DATE-TIME>1389/09/30</DATE-TIME>
<CATEGORY>علمی</CATEGORY>
<TITLE>نايب رئيس انجمن بررسي و مطالعه درد در ايران:
ليزر در كاهش درد و التهاب بافت‌ها كاربرد دارد </TITLE>
<SUMMARY>خبرگزاري فارس: نايب رئيس انجمن بررسي و مطالعه درد ايران گفت: ليزر در كاهش التهاب بافت‌ها مانند بيماري آرتروز و كشيدگي عضلات و نيز كاهش دردهاي حاد و مزمن كاربرد دارد.</SUMMARY>
<NARRATIVE></NARRATIVE>
<TEXT>
به گزارش خبرگزاري فارس، مهران كوچك، تاريخ شروع استفاده از ليزر در حوزه پزشكي را سال 1950 خواند و گفت: در گذشته استفاده از ليزر مورد استقبال واقع نشد ولي از سال 1970 استفاده آن در كتابها به ثبت رسيده ومورد توجه قرار گرفته است. وي بيان داشت: ميزان قابل توجهي از التهابات بافتها مانند بيماريهاي آرتروز، كشيدگي‌هاي عضلاني، كشيدگي تاندون‌ها و ضرب ديدگي هايي كه روي اندام‌ها ايجاد مي‌شود را مي‌توان با بهره‌گيري از ليزر بهبود بخشيد. عضو هيئت علمي دانشگاه علوم پزشكي شهيد بهشتي تصريح كرد: اثر دقيق ليزر به عنوان يك مرحله درماني هنوز به خوبي شناخته نشده است. وي تاريخچه استفاده از ليزر در كشورمان را 15 تا 20 سال خواند و گفت: در كشورهاي غربي استفاده از ليزر60سال قدمت دارد ولي كشور ما نيز از موقعيت خوبي برخوردار است. كوچك اظهار داشت: ليزر در طول موج‌هاي مختلف اثرات درماني متفاوتي دارد به طوري كه در طول موج‌هاي بين 600 تا 900 نانومتر اثرات بسيار خوبي بر روي دردهاي حاد و مزمن داشته و در كاهش التهاب بيماريهاي آرتروزي موثر است. وي گفت: ليزر در طول موج‌هاي اطراف 900 در كاهش دردهاي عميق مانند دردهايي كه به علت طولاني شدن بيماريها ايجاد مي‌شود و اختلال در حركت و از بين رفتن انعطاف بافتها را در پي دارد موثر است. وي تصريح كرد: كاربرد ليزر در شناسايي و كنترل درد در جامعه جهاني به اثبات رسيده است. وي خاطر نشان كرد : در مواجه با خال‌هاي بد خيم ملانوم و نيز زنان باردار نيز توصيه مي‌شود ليزر بر روي خال و اطراف رحم تابانده نشود. پنجمين همايش سالانه انجمن ليزر ايران دوم و سوم دي در سالن غرضي بيمارستان ميلاد برگزار مي‌شود. علاقه‌مندان براي كسب اطلاعات بيشتر مي‌توانند به سايت اينترنتيwww.iran-laser.com و يا با شماره تلفن 22859367 تماس بگيرند. انتهاي پيام/ش</TEXT>
</DOC>