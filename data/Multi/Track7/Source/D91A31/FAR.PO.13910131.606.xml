<?xml version="1.0" encoding="utf-8" ?>
<DOC>
<DOCNO>606</DOCNO>
<DATE-TIME>1391/01/31</DATE-TIME>
<CATEGORY>سیاسی</CATEGORY>
<TITLE>بدنبال افزایش تنش بین دو کشور
عمرالبشیر رسما" علیه سودان جنوبی اعلام جنگ کرد</TITLE>
<SUMMARY>خبرگزاری فارس: در حالیکه دولت تازه تاسیس سودان جنوبی با حمایت غرب دور تازه حملات خود را علیه سودان آغاز کرده است، "عمر البشیر" رئیس جمهور سودان علیه این کشور رسما اعلام جنگ کرد.</SUMMARY>
<NARRATIVE></NARRATIVE>
<TEXT>
به گزارش فارس به نقل از شینهوا، در بحبوحه افزایش تنش و درگیری مرزی میان سودان و سودان جنوبی، عمر البشیر رئیس جمهور سودان علیه سودان جنوبی رسما اعلام جنگ کرد و قول داد که "ارتش آزادیبخش خلق" را مورد تهاجم قرار دهد.

رئیس جمهور سودان خطاب به نمایندگان حزب حاکم کنگره گفت: امروز هدف ما آزاد کردن شهروندان سودان جنوبی از حاکمیت ارتش آزادیبخش خلق است که تحت سلطه بیگانگان قرار دارند.

وی تاکید کرد که از امروز ما چشم به چشم و حمله در برابر حمله به تهاجم آنها پاسخ خواهیم گفت.

عمرالبشیر در ادامه گفت: اشتباه ما این بود که جنوب سرزمینمان را در اختیار ارتش آزادیبخش خلق قرار دادیم و ما به این اشتباه پی بردیم و اکنون نسبت به مردم در جنوب سودان تعهد داریم که آنها را از این وضعیت نجات دهیم.

وی با بیان اینکه اصلا نباید دو دولت در شمال و جنوب سودان داشته باشیم گفت: آنها به دنبال تصرف "خارطوم" هستند پس ما هم به دنبال فتح "جوبا" باید باشیم.

درگیری میان دو سودان بر سر یک منطقه نفت خیز تحت حاکمیت شمال از زمان تقسیم سودان هیچگاه فروکش نکرده است و دولت تازه تاسیس جنوب نسبت به آن اداعای حاکمیت دارد.

انتهای پیام/م.ص</TEXT>
</DOC>