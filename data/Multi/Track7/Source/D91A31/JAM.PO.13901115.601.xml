<?xml version="1.0" encoding="utf-8" ?>
<DOC>
<DOCNO>601</DOCNO>
<DATE-TIME>1390/11/15</DATE-TIME>
<CATEGORY>سیاسی</CATEGORY>
<TITLE>البشيرخبر داد
احتمال وقوع جنگ ميان سودان و سودان‌جنوبي</TITLE>
<SUMMARY>جام جم آنلاين: عمر البشير، رئيس‌جمهوري سودان در يك مصاحبه تلويزيوني عنوان داشت: تنش‌ها ميان سودان و سودان‌جنوبي ممكن است به وقوع جنگ ميان اين دو كشور بينجامد. </SUMMARY>
<NARRATIVE></NARRATIVE>
<TEXT>
به گزارش سايت اينترنتي شبكه الجزيره،وي در ادامه افزود: دولت سودان‌جنوبي تلاش دارد تا با توقف توليد نفت سودان را به سمت پرتگاه بكشاند.

البشير همچنين تاكيد كرد: سودان خواهان تحقق صلح است اما اگر مجبور شود، وارد جنگ هم مي‌شود.

وي در ادامه افزود: سودان‌جنوبي 74 هزار بشكه نفت به صورت روزانه به سودان بدهكار است.

از زمان جدا شدن سودان‌جنوبي از سودان در ماه ژوئيه، تنش‌هاي زيادي ميان دو كشور از جمله مساله صادرات نفت سودان جنوبي از طريق سودان به وجود آمده است.

پيشتر "سالوا كر"، رئيس جمهوري سودان‌جنوبي اعلام كرده بود كه ممكن است اين درگيري‌ها در صورت عدم نتيجه‌بخش‌ بودن مذاكرات بار ديگر از سر گرفته شود.

سودان جنوبي اعلام كرده است كه توليد نفت خود را به دليل وجود اختلافات با سودان متوقف كرده است.

"برنابا ماريال بنجامن"، وزير اطلاع‌رساني سودان‌جنوبي عنوان داشت: ما خواهان جنگ نيستيم چرا كه سودان دشمن ما نيست. ما آماده‌ انجام مذاكرات با سودان هستيم. </TEXT>
</DOC>