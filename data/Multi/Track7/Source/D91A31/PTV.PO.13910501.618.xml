<?xml version="1.0" encoding="utf-8" ?>
<DOC>
<DOCNO>618</DOCNO>
<DATE-TIME>1391/05/01</DATE-TIME>
<CATEGORY>سیاسی</CATEGORY>
<TITLE>امتناع سودان جنوبی از مذاکره با سودان</TITLE>
<SUMMARY>سودان جنوبي پس از متهم کردن سودان شمالي به انجام سري حملات جديد هوايي به خاک آن کشور، مذاکره با سودان شمالی را لغو کرده است. </SUMMARY>
<NARRATIVE></NARRATIVE>
<TEXT>
این درحالی است که سودان روز شنبه (31 تیر، 21 جولای) حمله هوایی علیه سودان جنوبی را تکذیب و اعلام کرد تنها شورشیان دارفور در داخل خاک خود را هدف قرار داده است.

عاطف کي‌ئر، سخنگوي هيئت جوبا در مذاکرات آديس‌آبابا، روز شنبه (31 تير 91) گفت:" راهي برايمان باقي نمانده بود جز اين که مذاکرات مستقيم و دوجانبه‌مان را لغو کنيم."

فيليپ اگور، سخنگوي ارتش سودان جنوبي گفت هواپيماهاي جنگنده سوداني صبح جمعه (30 تير) منطقه روماکر واقع در مرز شمالي بحر الغزال را بمباران کردند.

وي افزود:" ممکن است منظوري پشت اين کار باشد، شايد قصد سودان از اين بمباران، پايان دادن به مذاکرات است."

این درحالی است که سوارمي خالد سخنگوي ارتش سودان چنين حمله‌اي از سوي نيروهايش را تکذیب کرده است.

قرار بود روز شنبه، يک هفته پس از برگزاري مذاکره بين عمر حسن احمد البشير، رئيس‌جمهور سودان و سالوا کي‌ئر، همتاي جنوبي وي در نشست سران، دوره جديدي از مذاکرات آغاز شود.

اين مذاکرات که هدفش پايان دادن به دشمني ميان اين دو کشور و همچنين حصول توافق در رابطه با راه‌اندازي يک منطقه غيرنظامي در امتداد مرز مشترکشان بود، در ماه آوریل متوقف، اما در ماه مي دوباره از سر گرفته شد.

مذاکرات جاری بین دو کشور سودان و سودان جنوبی در اتیوپی با تصمیم هیئت مذاکره کننده سودان جنوبی به تعلیق این مذاکرات مستقیم در آستانه شکست است.

تصمیم هیئت سودان جنوبی در اعتراض به آن چه حملات هوایی ارتش سودان به برخی مناطق در داخل مرز سودان جنوبی خواند، اتخاذ شده است.

سازمان ملل تا 2آگوست 2012 (12 مرداد91) به اين دو کشور مهلت داده است مشکلات خود را حل وفصل کنند.

اين دو کشور پس از جنگ بر سر حوزه‌هاي نفتي در مرز شهر هگليگ در ماه آوریل به يک جنگ تمام عيار نزديک شدند.

اين کشور نفت‌خيز جديد يکي از معدود کشورهاي جهان است که در آن از هر کودک، يک تن پيش از رسيدن به سن پنج سالگي مي‌ميرد.

پ ک ف/ن م </TEXT>
</DOC>