<?xml version="1.0" encoding="utf-8" ?>
<DOC>
<DOCNO>617</DOCNO>
<DATE-TIME>1391/04/31</DATE-TIME>
<CATEGORY>سیاسی</CATEGORY>
<TITLE>مذاکرات 2 سودان در اتیوپی به حال تعلیق درآمد</TITLE>
<SUMMARY>خبرگزاری فارس: دور جدید مذاکرات سودان و سودان جنوبی در اتیوپی با تصمیم هیئت مذاکره کننده سودان جنوبی برای تعلیق مذاکرات در آستانه شکست است.</SUMMARY>
<NARRATIVE></NARRATIVE>
<TEXT>
به گزارش فارس به نقل از پایگاه خبری الجزیره، مذاکرات جاری بین دو کشور سودان و سودان جنوبی در منطقه بحر دار "اتیوپی" با تصمیم هیئت مذاکره کننده سودان جنوبی به تعلیق این مذاکرات مستقیم در آستانه شکست است.

تصمیم هیئت سودان جنوبی در اعتراض به آنچه حملات هوایی ارتش سودان به برخی مناطق در داخل مرز سودان جنوبی خواند، اتخاذ شده است.

این در حالی است که دولت خارطوم اقدام نیروهای سودانی در هر گونه حمله به همسایه جنوبی خود را رد کرد.

سرهنگ "خالد سعد"، سخنگوی رسمی نیروهای مسلح سودان گفت: با وجود نیروهای شورشی ارتش خلق در منطقه "تمساحه" در ایالت شرق دارفور سودان اما ارتش سودان هیچ گونه حمله علیه نیروهای سودان جنوبی نداشته است.

این در حالی است که دوره های پیشین مذاکرات با هیچ نتیجه یا نزدیکی در دیدگاه های بین دو طرف درباره مسائل مورد اختلاف همراه نبوده است.

مهلت شورای امنیت برای دستیابی دو سودان به راه حل تنها دو هفته دیگه باقی مانده است و در دوم آگوست آینده به پایان خواهد رسید.

"عاطفه کر"، سخنگوی هیئت مذاکره کننده سودان گفت که از این به بعد در هیچ مذاکره مستقیمی بدون حضور میانجیگر آفریقایی شرکت نمی کنند.

وی همچنین به اختلاف شدید در مواضع دولت جوبا با خارطوم در مسائل مورد بحث حتی با وجود گذشت چند روز از مذاکرات مستقیم در اتیوپی اشاره کرد.

یک مقام آفریقایی گفت میانجیگر مذاکرات دو سودان تا ظهر امروز شنبه به شکایت هیئت مذاکره کننده سودان جنوبی پاسخ می دهد و مذاکرات امروز در آدیس آبابا از سر گرفته می شود.

انتهای پیام/++</TEXT>
</DOC>