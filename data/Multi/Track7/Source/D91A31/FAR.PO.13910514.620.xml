<?xml version="1.0" encoding="utf-8" ?>
<DOC>
<DOCNO>620</DOCNO>
<DATE-TIME>1391/05/14</DATE-TIME>
<CATEGORY>سیاسی</CATEGORY>
<TITLE>میانجی اتحادیه آفریقا خبر داد
توافق سودان و سودان جنوبی درباره پایان دادن به اختلافات نفتی</TITLE>
<SUMMARY>خبرگزاری فارس: دو کشور سودان و سودان جنوبی درباره پایان دادن به اختلافات مربوط به صادرات نفت و استفاده مشترک از منابع و ذخایر نفتی به توافق رسیدند.</SUMMARY>
<NARRATIVE></NARRATIVE>
<TEXT>
به گزارش فارس به نقل از خبرگزاری فرانسه، سران دو کشور سودان و سودان جنوبی درباره پایان دادن به اختلافات بر سر پرداخت‌ هزینه صادرات نفت و استفاده مشترک از منابع و ذخایر نفتی به توافق رسیدند که پیش از تقسیم این کشور در کنترل خرطوم بود.

"تابو امبکی"، میانجی اتحادیه افریقا با اعلام این خبر بدون اشاره به جزئیات آن گفت: طرفین در مذاکرات خود درباره قراردادهای مالی نفتی به توافق رسیدند و مقرر شد، این توافقات اجرایی شود.

سودان جنوبی ژانویه گذشته پس از عدم دستیابی به توافق درباره هزینه انتقال نفت این کشور توسط خارطوم تولید نفت خود را متوقف کرد.

رئیس جمهور سابق افریقای جنوبی با بیان اینکه که تولید و صادرات نفت از این منطقه از سر گرفته خواهد شد، زمان این اقدام را مشخص نکرد.

امبکی گفت که این توافق تمام موضوعات مورد اختلاف را دربرمی‌گرفت و از موضوعات قابل توجه در این توافقنامه تعیین هزینه‌های حمل و نقل نفت و هزینه‌های فراوری و ترانزیت بود.

هنوز دو کشور سودان و سودان جنوبی درباره توافق اخیر اظهار نظری نکرده‌اند.

انتهای پیام/++</TEXT>
</DOC>