لیزر در زمینه های مختلفی به کار گرفته شده است. با لیزر می توان بیش از 15 بیماری را درمان کرد.به وسیله آن می توان به درمان سرطان پروستات پرداخت. در این روش جراح به وسیله دوربین آندوسکوپی از مجرای ادراری وارد شده و با لیزر دیود، پروستات را تراش می دهد. لیزر در کاهش التهاب بافت ها مانند بيماري آرتروز و كشيدگي عضلات و نيز كاهش دردهاي حاد و مزمن نیز كاربرد دارد.
از طرفی دیگر نوعی لیزر ساخته شده است که با گسیل پرتوهای ایکس تصاویری بی‌نظیر از ویروس‌ها، باکتری‌ها و دیگر موجودات تک سلولی ارائه می‌دهد.
لیزر نیز در مراحل اولیه پوسیدگی دندان، با پدیده فلورسنت روند پوسیدگی دندان را ردیابی می کند. پس در کل اصلی ترین کاربرد لیزر کم توان در کنترل درد و درمان زخم ها و لیزر پر توان در جراحی می باشد.
دانشمندان به وسیله لیزر از آثار ویرانه های تمدن مایا نقشه برداری کردند. همچنین براساس تحقیقات علمی، می توان با استفاده از پرتوهای قوی لیزر بخار آب موجود در هوا را به قطرات باران تبدیل کرد.
از دیگر کاربردهای لیزر شناسایی زباله های فضایی و جلوگیری از برخوردشان به سفینه ها و ماهواره ها می باشد.
در رابطه با افزایش سرعت انتقال داده ها، محققان توانسته اند به وسیله لیزر، داده ها را با سرعتی معادل 26 ترابایت در ثانیه جابه جا کنند.
در خودروها به زودی لیزر، جایگزین چراغ های دیودی می شود.در این چراغ ها لیزر از میان ماده فلورسنتی گذشته و به نور سفید یکدست تبدیل می شود.همچنین می توان با استفاده از پالس های کوتاه نور لیزر، لغات و تصاویری که روی کاغذ چاپ شده است را پاک کرد که این کار موجب استفاده مجدد از این کاغذ می شود.
با استفاده از ليزر يا امواج ماوراء صوت چربي‌هاي اضافه بدن را از بین برد.
60 هکتار از اراضی کشاورزی چهارمحال و بختیاری تسطیح لیزری می‎شود که این کار موجب صرفه‌جویی و بهینه مصرف کردن کود و بذر کشاورزی می‎شود.