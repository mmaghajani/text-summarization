طرح تغییر نظام آموزشی کشور به مجلس شورای اسلامی ارائه شد. 
در این طرح اول راهنمایی برداشته شده و ششم ابتدایی تشکیل می شود، یعنی دبستان به دو دوره 3 ساله تقسیم می شود و در کل مدرسه به 4 دوره 3 ساله تبدیل خواهد شد که این نظام آموزشی 3-3-6 می باشد. 
برای اجرای این ساختار هر سال دو پایه تحصیلی را تغییر می دهند.محتوای آموزشی و کتب درسی نیز در حال تغییر است.
همچنین در این ساختار دوره آموزشی هنرستان از سال 95 سه ساله می شود. 
برای پایه ششم ابتدایی 45 هزار نیروی انسانی را آموزش می دهند.
یکی از دلایل تغییر نظام آموزشی ، بهره هوشی کودکان است. همچنین افزایش کارایی آموزش و پرورش و افزایش دوره رشد شناختی از دیگر اهداف این نظام جدید می باشد.
با تشکیل شدن پایه ششم ابتدایی مشکل افت تحصیلی دانش آموزان رفع می شود.
با افزايش دوره تحصيلي به 12 سال ، مدرک دیپلم اعتبار پیدا می کند.
ولی این طرح ضعف هایی دارد. به دلیل تفاوت زیاد سنی دانش آموزان ابتدایی ، مشکلات اجرایی و تربیتی به وجود می آید.
دانش آموزان پایه اول ابتدایی نباید در یک فضای آموزشی با دانش آموزان ششم ابتدایی قرار بگیرند.  
از دلایل مخالفت با این طرح ، تخلف از سند تحول بنیادین می باشد که اگر با شتابزدگی این طرح اجرا شود نمی توان به اهداف عالی سند تحول بنیادین دست یافت. برای اجرای این طرح غیر کارشناسی ، حتی زمان کافی هم وجود ندارد.
ارزشیابی که به عنوان ستون یک نظام آموزشی است ، در این طرح کمتر دیده می شود.