طرح امنیت اخلاقی با هدف مبارزه با تهاجم فرهنگي، در تهران به اجرا در می آید.
بر اساس تحقیقاتی که در گذشته انجام شد، اولویت اول در دغدغه های مردم برخی مزاحمت ها و اراذل و اوباش است. 
در رابطه با امنيت پارك‌ها ، حضور مأموران پليس در پارك‌ها پررنگ‌تر خواهد شد. همچنین هماهنگي‌هاي لازم براي جمع‌آوري معتادان طي روزهاي آينده انجام می شود. 
به گفته رئیس پلیس امنیت اخلاقی ، گشت‌هاي پليس امنيت اخلاقي همان گشت ارشاد است.
پلیس امنیت مأموریت هایی همچون مبارزه با مزاحمت های خیابانی، آلودگی صوتی، مشروبات الكلي و پوشش زنان و مردان را برعهده دارند.
پلیس نیز با دیش های ماهواره ای که به صورت آشکار نصب شده است، برخورد کرده و در صورت تکرار، فرد خاطی به دستگاه قضايي معرفي خواهد شد. نتیجه این فعالیت، کاهش استفاده از ماهواره می باشد. 
اگر فردی به دليل بدپوششي دستگير شد، به پایگاه پلیس برده شده و به خانواده آنها براي تهيه لباس مناسب اطلاع داده مي‌شود.
 طرحی برای برخورد با عفاف ستیزان با حضور پلیس امنیت اخلاقی در فروشگاههای زنجیره‌ای و بزرگ پایتخت آغاز شد. در این طرح با افرادی که به صورت مانکن در فروشگاه ها بی هدف پرسه می زنند، نیز برخورد می شود.
به گفته فرمانده نیروی انتظامی فعالیت ها در ماه رمضان برای حفظ حریم اخلاقی روزه داران بیشتر می شود.
در قم که به وسیله برخورد با تجهیزات ماهواره ای امنیت اخلاقی ارتقا یافته، آرامش نسبی در مناطق ناآرام برقرار شده است.
از طرفی دیگر آمار کشفیات موادمخدر که افزایش یافته است، نشان از هدف‌گذاری براي برخورد با موادمخدر و اقدامات دستگاه‌های قضایی در برابر قاچاقچیان موادمخدر صنعتی و سنتی است.
با اجرا شدن این طرح امنیتی حدود 40 درصد از جرائم امنیتی کاهش پیدا کرده است.
این طرح بهد از تهران در 10 استان دیگر اجرا می شود.