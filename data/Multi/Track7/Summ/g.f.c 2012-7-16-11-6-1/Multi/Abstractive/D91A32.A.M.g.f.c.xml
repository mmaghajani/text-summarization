خانواده مهم‌ترین نهاد اجتماعی است، که هم بر فرد و هم بر اجتماع تاثیر می‌گذارد. به همین دلیل توجه به ازدواج که سنگ بنای خانواده است امر بسیار مهمی است تا آنجا که افزایش سن ازدواج و افزایش امار طلاق یکی از بزرگترین خطرات تهدید‌کننده جامعه است. در سال‌های اخیر در ایران از هر 5 ازدواج ،2 مورد آن منجر به طلاق می‌شود. 4.1 درصد طلاق نسبت به سال گذشته افزایش داشته است. بیش ترین آمار طلاق در شهرهای پر جمعیت کشورمان است که استان تهران در راس آن است. البته آمار طلاق در روستاها نیز افزایش داشته است که این خود به دلیل تسریع فرایند توسعه است. از جمله اصلی ترین عوامل افزایش طلاق می‌توان: 1. موانع فرهنگی و اجتماعی از جمله: نا‌مناسب بودن الگوی سنی ازدواج و وجود برخی از سنت های غلط و نیز تغییر نگرش جامعه به ملاک‌های ازدواج، وجود مشکلات فرهنگی در جامعه، تغییرات فرهنگی-اجتماعی، رواج فرهنگ غربی در ازدواج‌های ایرانی، مشکلات خانوادگی یکی از طرفین، بی بندباری‌های اخلاقی،دوستی ها و رابطه های خیابانی و وسوسه‌های محیطی که یکی از اصلی ترین عوامل طلاق در سنین بالا است. 2. برخی از مشکلات اقتصادی و سیاستی همچون: ،هزینه‌های بالای مجالس عروسی و زندگی،افزایش مهریه و قیمت سکه، کم کاری نهاد‌های مختلف در زمینه فرهنگ‌سازی و آموزش به زوج‌های جوان. 3. برخی از مشکلات شخصیتی مانند: تنوع طلبی ومسئولیت گریزی طرفین ،ترس از شکست در زندگی ومشکلات آینده، قدرت طلبی زن و مرد در زندگی اعتیاد، تحصیل، سستی در ایمان. با توجه به اهمیت رفع این مشکلات راهکار‌های مختلفی ارائه شده که مهم ترین آن تقویت نهاد خانواده است، علاوه بر آن رفع موانع اقتصادی، اجتماعی، فرهنگی، ایجاد مراکز آموزش خانواده به عنوان مراکز حمایتی در کنار خانواده ها، ایجاد مراکز همسر یابی قانون مند، معرفی الگوی مطلوب همسریابی، ایجاد فرصت های شغلی پایدار،اعطای تسهلات رفاهی مانند افزایش وام ازدواج، مراکز فروش جهیزیه ارزان قیمت به زوجین در شرف ازدواج،     
 دوری از ظاهربینی و احساسی رفتار کردن،استفاده از تجربیات پدر ومادر، دقت و تحقیق کافی، استفاده از مشاوره و نظرات روحانیون و مشاوران مجرب و مذهبی، نهادینه شدن بیمه خدمات مشاوره، فرهنگ سازی برای حذف برخی از سنت های غلط و اصلاح تصورات جوانان، ترویج آموزش های اخلاقی در مدارس و دوره های تربیت مدرس دردانشگاه ها، وجود مراکزی در دانشگاه‌ها برای آشنایی جوانان مجرد،از جمله مواردی است که سبب کاهش طلاق و افزایش ازدواج می شود. دولت نیز اقداماتی را در جهت کاهش آمار طلاق انجام داده است از جمله تدوین سند تحکیم خانواده، تصویب قانون تسهیل در ازدواج جوانان که مشتمل بر تامین نیازهای زوج‌های جوان اعم از مسکن و شغل و خرید جهیزیه، در سال های اولیه ی زندگی، افزایش مدت زمان مرخصی زایمان زنان شاغل، افزایش وام ازدواج، تخصیص وام به فرزندان فرهنگیان، ایجاد مراکز مداخله در بحران، در دادگاه‌ها، اعطای تسهیلات قرض الحسنه برای رفع موانع اقتصادی. 







