طرح امنیت اخلاقی در تهران و چند استان دیگر برای رسیدن به اهداف، 1. برقراری امنیت اجتماعی در سایه برقراری امنیت اخلاقی، 2. مقابله با جنگ نرم و تعارضات فرهنگی، 3. برقراری امنیت و آرامش، 4. پیشگیری اجتماعی و اقتدار نرم 5. همکاری مردم برای جلب اعتماد و نیز رعایت حقوق شهروندی، با همکاری سازمان‌های قضایی و نیروهای انتظامی در حال اجراست. از جمله موارد تحت شمول این طرح: برخورد با پوشش‌های نامناسب مردان و زنان، برخورد با مزاحمان نوامیس، برخورد با مانکن‌‎ها و هنجارشکنان، مقابله با فروشندگان مواد مخدر و جمع‌آوری معتادان و کارتن‌خوابان، مبارزه با اراذل و اوباش، مبارزه با مزاحمت‌های خیابانی، آلودگی صوتی، برخورد با مصرف‌کنندگان مشروبات الکی، برخورد با گروهای مبتذل غربی و  شیطان پرستی و دیگر گروه‌های منحرف اعتقادی، برخورد با حمل حیوانات مینیاتوری، برخورد با دارندگان تجهیزات ماهواره‌ایی و نصابان آن، برخورد با رانندگان بی حجاب و بد حجاب، برخورد با تظاهر کنندگان به روزه‌خواری، برخورد با بد‌حجابی کارکنان شرکت‌های خصوصی و بیمارستان‌ها، برخورد با اصناف متخلف در زمینه‌های: فروش لباس، آرایشگاه‌های مردانه، آتلیه‌‌ها، تالارهاو قهوه‌خانه‌ها و  برخورد با دیگر جرائم آشکار.
کاهش جرایم امنیتی ذکر‌شده و بهبود وضعیت پوشش جامعه از جمله‌ی نتایج اجرای این طرح است.