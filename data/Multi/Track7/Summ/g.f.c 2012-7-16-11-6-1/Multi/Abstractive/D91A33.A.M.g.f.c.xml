امروزه صنعت گردشگری به عنوان یکی از پر رونق ترین صنعت ها شناخته می شود. ایران نیز به دلیل وابسته بودن به درامد‌های نفتی و داشتن نیروی کار جوان و افزایش نرخ بیکاری می‌تواند از طریق این صنعت بسیاری از مشکلات خود را حل کند.ایران نیز به سبب دارا بودن جاذبه‌های تاریخی و فرهنگی و نیز برخورداری از تنوع اقلیمی در زمره کشور‌های توریستی قرار دارد به طوری که در میان کشور‌های اسلامی رتبه دوم، از نظر جاذبه‌های طبیعی رتبه پنجم جهان، از نظر جاذبه‌های باستانی و تاریخی رتبه دهم جهان را دارد، اما به دلیل وجود برخی از قوانین، نبود زیر ساخت‌های مناسب و نیز بالا بودن هزینه‌ها، ایرا ن در جذب گردشگری بسیار ضعیف است و رتبه 114 جهان را در این زمینه دارد. 
ایران به سبب دارا بودن ظرفیت‌های گوناگونی همچون: 1. دارا بودن زمینه‌های گردشگری سلامت: چشمه‌ها و آب‌گرم‌های معدنی، بالا بودن توان علمی پزشکان در درمان انواع بیماری‌ها، ارزانی خدمات بهداشتی و درمانی2. وجود آثار تاریخی و فرهنگی در استان‌های مختلف کشور 3. مناطق طبیعی جذاب و متنوع: آبشارها، جنگل‌ها و زیستگاه‌های پرندگان نادر در شمال کشور، وجود پوشش‌های گیاهی و اکوسیستم‌های طبیعی در کوهستان‌های غربی کشور، وجود بیابان‌ها و مناطق کویری همچون دشت کویر- معادن نمک تونلی- معادن نفت و گوگرد- تپه‌های هور- کلوت‌ها- اکو کمپ‌های روستایی عشایری- پارک ‌های بیابانی- جاده‌های سنگ فرش کویری در شرق و جنوب کشور4. اماکن مذهبی5. وجود مناطق عملیاتی دفاع مقدس 6. تور‌های گردشگری ازدواج در مشهد، می‌تواند جذب بالای گردشگر داشته باشد. دولت نیز بر این موضوع واقف است اقداماتی هم در این زمینه انجام داده است از جمله: تخصیص اعتبارات ویژه و تشکیل کارگروه تخصصی به منظور تقویت و رفع مشکل زیر ساخت‌‍‌ها،تقویت زیرساخت‌های گردشگری و افزایش سرمایه‌گذاری‌ها،  توسعه نظارت‌ بر حمل و نقل هوایی و ریلی و دریایی، برنامه ریزی و نظارت بر کارهای در حال انجام،  تلاش برای حذف مالیات گمرکات، لغو روادید برخی از کشورها، راه اندازی رادیو و تلویزیون گردشگری، برگزاری جشنواره‌ها، برگزاری کارگاه‌های آموزشی توسط اساتید و دانشجویان، راه‌اندازی تورهای تهران‌گردی، توسعه پرنده نگری،  ایجاد کمپ‌های گردشگری و کویرنوردی بازنگری قوانین حوزه گردشگری، ویزای الکترونیک، کارت اعتباری مسافران ورودی، تدوین 81 مسیر طبیعت‌گردی.        