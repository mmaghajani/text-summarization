نظام آموزشی جدید که به تعبیر عامه تحت عنوان 3-3-6 شناخته شده‌است متشکل از سه مقطع ابتدایی با شش پایه و اول متوسطه و دوم متوسطه هر کدام دارای سه پایه تحصیلی است.
یکی از اهداف افزایش مدت دوره ابتدایی از پنج سال به شش سال افزایش دوره رشد شناختی است.
بنائیان سفید با اشاره به علل تغییر ساختار نظام آموزشی گفت: هم اکنون بهره هوشی کودکان ایرانی نسبت به تقویم سنی شان بین 6 ماه تا یکسال جلوتر است و آموزش و پرورش نمی‌تواند بر اساس ساختار قبلی حرکت کند.
وی افزود: هم اکنون دوره عمومی برای آموزش و پرورش اهمیت بالایی دارد و به همین دلیل آن را به 6 سال افزایش داده اند و سال سوم راهنمایی نیز به عنوان زمان انتخاب رشته مشخص شده تا از سال اول متوسطه دوره های تخصصی آغاز شود و دانش آموزان در رشته های خود تحصیل کنند.
وزير آموزش و پرورش:
پایه ششم ابتدایی مشکل افت تحصیلی دانش آموزان را رفع می‌کند
تغییر نظام آموزشی در واقع بخشی از سند تحول بنیادین آموزش و پرورش است که در آذرماه امسال رونمایی شد و بر اساس آن تغییرات زیادی در آموزش و پرورش رخ خواهد داد که از تغییر نظام آموزشی تا تغییر کتاب‌های درسی را در بر خواهد داشت.
حاجی‌بابایی اظهار داشت: سند تحول بنیادین، نظام آموزشی را به چهار دوره سه ساله تقسیم کرده و ما هم به‌دنبال تحقق آن هستیم اما در مرحله اول نمی‌توان آن را به‌طور کامل اجرا کرد لذا ابتدا نظام 3-3-6 و سپس نظام 3-3-3-3 اجرا خواهد شد.
آموزش 45 هزار معلم براي ششم ابتدايي
پس از استقرار نظام جديد آموزشي كه 6 سال به طول خواهد انجاميد، هر ساله حذف يك پايه از اول راهنمايي آغاز و تا زمان حذف دوره پيش‌دانشگاهي اين روند ادامه خواهد داشت.
وزیر آموزش و پرورش گفت: هدف از ایجاد نظام آموزشی شش، سه ، سه تقویت و استحکام آموزش های دوره ابتدایی است.
رئیس کمیسیون آموزش و تحقیقات مجلس با تاکید بر اینکه به شدت نگران وضعیت و کیفیت آموزش‌و پرورش کشور است، گفت: بسیاری از تصمیمات گرفته شده از سوی مسئولان، با عجله و بدون نگاه منطقی اجرایی می‌شود و روند علمی و تحقیقاتی را طی نمی‌کند.وي افزود: متاسفانه کار تحقیقاتی منسجمی برای تدوین کتاب‌های جدید انجام نشده و طبق اخبار واصله هنوز، کتاب مقطع جدید ششم ابتدایی نیز تدوین نشده است و کارشناسان درحال تدوین درسنامه دروس هستند.
مشکلات اجرايي متعددي در طرح ديده مي‌شود ازجمله اينکه آموزش و پرورش در کوتاه مدت امکان تأمين و آموزش معلمان به‌ويژه براي پايه ششم و سوم راهنمايي را ندارد.
تفاوت زياد سني دانش‌آموزان ابتدايي از پايه اول تا پايه ششم، موجب ايجاد مشکلات اجرايي و تربيتي مي‌شود. اين اختلاف سني زياد بين دانش‌آموز پايه اول با ششم (با توجه به اينکه حداقل سن ورود به دبستان 6 سال تمام و حداکثر سن ورود به پايه ششم 16 سال تمام است) به‌ويژه در مناطق روستايي و عشايري که معمولاً دانش‌آموزان در کلاس‌هاي چند پايه و مختلط (دختر و پسر) و با سنين مختلف آموزش داده مي‌شوند، مشکلات تربيتي و آموزشي عديده‌اي را ايجاد مي‌کند.

مديركل آموزش متوسطه فني و حرفه‌اي و كاردانش آموزش و پرورش از سه ساله شدن دوره آموزشي هنرستان‌ها از سال 95 خبر داد و گفت: با تغيير نظام آموزش و پرورش، دانش‌آموزان هنرستاني امكان تجربه روش‌هاي جديدي را براي ورود به دانشگاه خواهند داشت.
دانش‌آموزان كنوني بدون هيچ گونه ارزشيابي مستمر و پايش قابل توجه تا ديپلم پيش مي‌روند و اين خطر بزرگي براي نظام آموزشي كشور است.
در كمال تاسف در نظام آموزشي كشور ما كه با افت تحصيلي وحشتناك دست و پنجه نرم مي‌كند، براي سرپوش گذاشتن بر ضعف‌هاي موجود كمرنگ كردن ارزشيابي در دستور كار قرار گرفته كه همين موضوع بشدت از كيفيت تحصيلي و سطح علمي دانش‌آموزان كاسته است.
رئيس کميسيون آموزش مجلس:
اجراي6.3.3 فاجعه نظام آموزشي است
وی افزود: دلیل نخست مخالفت ما برای اجرای 3-3-6، تخلف از سند تحول بنیادین بود، چه، براساس سند تحول بنیادین، نظام آموزشی باید به چهار دوره سه ساله تقسیم می شد.
معاون اسبق حقوقی وزارت آموزش و پرورش با بیان اینکه تغییرات مداوم نظام آموزشی کمکی به ارتقا و پیشرفت آن نمی کند گفت: طرح‌های اجرایی آنقدر باید از پشتوانه علمی و کارشناسی دقیق برخوردار باشد که دانش آموزان و خانواده هایشان احساس نکنند دائما مورد آزمایش قرار می‌گیرند.
در سند تحول بنیادین، مدرسه به‌عنوان یک پژوهشگاه تعریف شده و مجتمع‌های آموزشی که بر اساس این سند باید شکل گیرد، تمام امکانات لازم برای رشد استعدادهای دانش‌آموزان در طول مقاطع تحصیلی را خواهند داشت.
