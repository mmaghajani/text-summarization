ازمنابع آلاینده آب می توان به موارد زیر اشاره کرد : فضولات انسانی وحیوانی ،محل جمع آوری فاضلاب وزباله ها ،فلزات سنگینی که از فعالیت هایی مثل ساختمان سازی و حفر معدن به آب های زیر زمینی وارد می شود،دامداری ها،سرب و مس وسایل لوله کشی خانگی و از آلاینده های صنعتی آب:کارخانه های محلی ،طرح های صنعتی ،پمپ بنزین ،نشت تانکرها  و لوله های زیر زمینی فراورده های نفتی و فاضلابها ومواد شیمیایی.بررسی ها نشان می دهد به طور عمده آلودگی های صنعتی و نفتی و آلودگی ناشی از فاضلاب وپسماند کشاورزی محیط زیست دریای خزر را به خطر انداخته است به گفته ی یک صیاد ،آب دریای خزر سلامت صیادان را به خطر انداخته و موجب بیماری های پوستی شده است.آفت کش ،کود شیمیایی و سم ها در کشاورزی عامل آلودگی آب و بیماری های مزمن و مسمومیت حاد محسوب می شوند. کارشناسان با مطالعه ی معده ی گونه ای از پرندگان دریایی که از منابع دریایی تغذیه می کنند نتیجه گرفتند که حجم آلودگی های پلاستیکی در آب های جهان رو به افزایش است.
بررسی ها نشان می دهد آب تهران به دلیل مسئله فاضلاب ،میزان نیتراتش بیش از حد استاندارد است. غلظت بالای یون نیترات در آب برای سلامتی انسانها و حیوانات مضر است و موجب رشد زیان آور جلبک ها در آبهای سطحی می شود و ابتلا به سرطان را افزایش می دهد.آبهای سطحی وزیر زمینی در بسیاری از مناطق ایران و جهان آلوده به یون نیترات است و طبق تحقیقات برای پاکسازی آبهای آلوده به نیترات می توان از نانو ذرات آهن صفر بیتی که توانایی بالایی برای احیای نیترات و حذف آن از منابع آبی دارند؛ بهره برد.استفاده از ذرات شن به عنوان حامل ذرات آهن موجب افزایش سطح تماس آنها و در نتیجه افزایش کارایی آنها در تصفیه آب می شود.از عوامل اصلی آلودگی دریای عمان و خلیج فارس می توان به نفت ووقوع جنگ های اخیر و نیز مانورهای نظامی اشاره کرد؛که این آلودگی سبب نابودی تنوع زیستی در خلیج فارس می شود.با کمک باکتری های نفت خوار ،منطقه مارون اهواز که قبلا حوزچه ای آلوده نفتی بود به فضایی سبز تبدیل شده است.دانشمندان اسفنج نانویی اختراع کردند که می تواند دریا را از وجود لکه های نفتی پاک کند و خطر زیست محیطی را به حداقل رساند؛از این اسفنج می توان بارها استفاده کرد.
بیش از 77 میلیون نفر از مردم بنگلادش به علت آلودگی آب آشامیدنیشان به سم آرسنیک در معرض سطوح بالای این سم و خطر مرگ زود هنگام قرار گرفته اند.آلودگی آب زاینده رود باعث خوردگی و شوره زدن در ابنیه تاریخی می شود. اسیدها ،نمک ها و فلزات سمی از آلاینده هایی اند که آب را غیرقابل شرب می کند و مانع ادامه زندگی موجودات آبزی می شود.مواد رادیو اکتیو از خطر ناکترین آلوده کننده های آب اند که موجب بروز سرطان و آسیب های ژنتیکی می شوند.
ورود آلودگی به آب موجب تغییرات بسیار در اکوسیستم آبی می شود.دفع ضایعات ناشی از استحصال عرقیجات گیاهی باعث می شود با هر بارندگی آبهای زیرزمینی آلوده شود. رئیس اداره محیط زیست کاشان گفت: هیچ راهی برای رفع آلودگی آب های زیر زمینی وجود ندارد،این مطلب نسل های آینده را برای تامین آب با مشکل روبه رو می کند.آب آلوده عامل یک بیماری از هر 10 بیماری است و 6درصد مرگ ومیر در جهان است. تب روده ای یا حصبه و تب مالت از مهمترین بیماری های ناشی از استفاده از آب آلوده به میکروب هاست که در جریان آن مغز ،سیستم عصبی و چشم آسیب می بینند.
