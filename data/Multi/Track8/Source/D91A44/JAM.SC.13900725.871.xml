<?xml version="1.0" encoding="utf-8" ?>
<DOC>
<DOCNO>871</DOCNO>
<DATE-TIME>1390/07/25</DATE-TIME>
<CATEGORY>علمی</CATEGORY>
<TITLE>چاقي ساييدگي زانو و آرتروز مي‌آورد</TITLE>
<SUMMARY>جام جم آنلاين: اضافه وزن و چاقي در جوامع امروزي و زندگي ماشيني يك عامل ابتلاء به ساييدگي زانو و آرتروز است .</SUMMARY>
<NARRATIVE></NARRATIVE>
<TEXT>
دكتر محمد رازي گفت : بروز مشكلات ساييدگي زانو در دو گروه ايجاد مي‌شود ، گروهي كه فعاليت فيزيكي ندارند و گروه ديگر را افرادي تشكيل مي دهند كه فعاليت شديد فيزيكي دارند.

"اين دو گروه بيشتر در معرض بروز آسيب‌هاي مفصلي و عضلاني قرار مي‌گيرند. "

وي در حاشيه برگزاري نوزدهمين كنگره بين‌المللي ارتوپدي در جمع خبرنگاران اظهار داشت: ساييدگي زانو يا آرتروز مفصلي زانو شامل همه مفاصل مي شود و يكي از علت هاي بروز بيماري هاي روماتيسم است كه مي تواند غضروف مفصلي و ساييدگي در اين افراد ايجاد نمايد .

ريس انجمن جراحي زانو، آرتروسكوپي و آسيب‌هاي ورزشي با اشاره به عوامل ژنتيك گفت : عوامل ژنتيكي موجب بروز سائيدگي زانو مي‌شود و افراد با رسيدن به سن خاص دچار ساييدگي زانو مي شوند به طوري كه مينيسك پاي اين افراد كه مانند يك بالشتك ضربه گير داخل مفصلي عمل مي‌كند به علت برخورداري از استعداد ژنتيكي زود پاره و باعث ايجاد سائيدگي زانو يا آرتروز مي‌شود.

رازي اضافه كرد :رفت وآمد مداوم از پله‌ها وكوهنوردي نيز يكي ديگر از عواملي است كه فرد را دچار آرتروز مي كند، همچنين برخي از مشاغل سخت چون بنايي در يك ساختمان و رانندگي كردن در شرايطي مي تواند تاثير گذار باشد.
وي با بيان اينكه يكي ديگر از علل ساييدگي اختلالات محوري زانوست گفت :پا پرانتزي شديد و يا پاي ضربدري كه اين افراد بار زيادي را به مفصل كشككي زانو وارد مي كنند و آنان را دچار درد زانو و سپس آرتروز مي‌كند.

وي تصريح كرد : هر درد زانويي را نمي توان آرتروز ناميد و هر درد زانو علتهاي متفاوتي دارد كه بايد مورد بررسي پزشكي قرار گيرد.

متخصص آسيب هاي ورزشي در توصيه به كارمندان و پشت ميز نشينان گفت: كارمندان به دليل شغلي و اداري به طور مداوم پشت ميز مي‌نشينند احتمال دارد در معرض ابتلا به سائيدگي زانو قرار گيرند و اين افراد اغلب دچار درد زانو مي‌شوند كه هر نيم ساعت بايد از پشت ميز بلند شوند و كمي راه بروند و حركات مخصوص ورزشي را انجام دهند. </TEXT>
</DOC>