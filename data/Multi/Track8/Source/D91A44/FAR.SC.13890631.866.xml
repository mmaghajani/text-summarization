<?xml version="1.0" encoding="utf-8" ?>
<DOC>
<DOCNO>866</DOCNO>
<DATE-TIME>1389/06/31</DATE-TIME>
<CATEGORY>علمی</CATEGORY>
<TITLE>مدير گروه تغذيه دانشگاه علوم پزشكي تهران در گفت‌و‌گو با فارس:
چاقي، سبب كاهش قدرت يادگيري مي‌شود</TITLE>
<SUMMARY>خبرگزاري فارس: مدير گروه تغذيه دانشگاه علوم پزشكي تهران گفت: چاقي خواب انسان را زياد مي‌كند و قدرت يادگيري را كاهش مي‌دهد.</SUMMARY>
<NARRATIVE></NARRATIVE>
<TEXT>
علي كشاورز در گفت‌و‌گو با خبرنگار بهداشت و درمان فارس، افزود: فردي كه چاق است نبايد وعده‌هاي غذايي خود را حذف كند. در غير اين صورت در وعده غذايي بعدي با ولع بيشتري غذا مصرف مي‌كند. وي گفت: رژيم غذايي بايد متعادل و متنوع باشد. در رژيم غذايي بايد از همه گروه‌هاي غذايي مانند نان، برنج، ماكاروني، سيب زميني، شير، ماست، لبنيات، گوشت، تخم مرغ‌ و ماهي و سبزي و ميوه مصرف كرد. مدير گروه تغذيه دانشگاه علوم پزشكي تهران افزود: مصرف لبنيات موجب آرامش بدن مي‌شود و كساني كه مي‌خواهند خواب راحتي داشته باشند، هنگام خواب يك ليوان شير مصرف كنند. كشاورز گفت: گروه گوشت، مرغ و ماهي منبع آهن و پروتئين است و دانش‌آموزان بايد از اين گروه بيشتر مصرف كنند به خصوص اگر كم خون باشند، چون كم خوني تمركز و قدرت يادگيري دانش آموزان را كم مي‌كند. وي افزود: سبزي‌ها و ميوه‌ها سرشار از ويتامين C ‌هستند و به جذب آهن مواد غذايي كمك مي‌كنند. دانش‌آموزان بايد كيفيت غذايي بسيار خوب داشته باشند و از مواد كم ارزش مانند چيپس، پفك، نوشابه و فست فودها كه باعث چاق شدن مي‌شود پرهيز كنند. انتهاي پيام/ش</TEXT>
</DOC>