<?xml version="1.0" encoding="utf-8" ?>
<DOC>
<DOCNO>872</DOCNO>
<DATE-TIME>1390/08/07</DATE-TIME>
<CATEGORY>علمی</CATEGORY>
<TITLE>ارتباط چاقی و میزان ابتلا به آنفلوانزا </TITLE>
<SUMMARY></SUMMARY>
<NARRATIVE></NARRATIVE>
<TEXT>
سلامت > بیماری- همشهری آنلاین: نتایج تازه‌ترین یافته‌های پژوهشگران آمریکایی نشان می‌دهد که افراد دارای اضافه وزن و یا چاق با وجود واکسینه شدن در برابر آنفلوآنزا نسبت به حملات ویروسی این بیماری مقاومت کمتری دارند

محققان دانشگاه کارولینای شمالی ارتباط میان وزن بالا و نفوذپذیری آنفلوآنزا را کشف کردند.

این دانشمندان در طول همه گیری آنفلوآنزای ویروس H1N1 در سال 2009 مشاهده کردند که چگونه افراد چاق بیش از سایر افراد به این بیماری مبتلا می‌شوند.

به گزارش خبرگزاری مهر، برای درک بهتر روشی که چاقی بر روی توسعه آنفلوآنزا و سطح اثربخشی ایمنی سازی از طریق واکسیناسیون تاثیر می گذارد، این دانشمندان واکسن ضد آنفلوآنزا که محتوی 3 گونه ویروس‌های کشته شده بود را برای سه گروه بیماران چاق، دارای اضافه وزن و با وزن نرمال تجویز کردند.

چند ماه بعد از واکسیناسیون، پژوهشگران سطح پادتن‌های توسعه یافته پس از تماس با ویروس کشته شده در واکسن را در هر یک از شرکت کنندگان اندازه‌گیری کردند.

همچنین، عملکرد سیستم ایمنی، یعنی توانایی سلول‌های T را برای تولید اینترفرون‌ها در نمونه‌های خون بیماران آلوده به ویروس H1N1 کنترل کردند.

اینترفرون‌ها پروتئین‌هایی هستند که قادرند عفونت ناشی از عوامل بیماری‌زای خارجی را تحت کنترل قرار دهند.

این محققان با بررسی نتایج به دست آمده دریافتند که با گذر زمان، سطوح پادتن‌هایی که به خاطر واکسیناسیون توسعه یافته بودند در بیماران چاق و یا دارای اضافه وزن بسیار سریع‌تر از افراد با وزن نرمال کاهش یافت.

به ویژه، در فاصله 11 ماه پس از تزریق واکسن در بیش از نیمی از بیماران چاق، توانایی پادتن‌ها چهار برابر کمتر از ماه اول بود.

در این دوره زمانی تنها در 25 درصد از این افراد، سیستم ایمنی اینترفرون‌هایی را توسعه می‌داد که می‌توانستند ویروس را متوقف کنند.</TEXT>
</DOC>