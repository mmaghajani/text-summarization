<?xml version="1.0" encoding="utf-8" ?>
<DOC>
<DOCNO>980</DOCNO>
<DATE-TIME>1389/05/18</DATE-TIME>
<CATEGORY>اقتصادی</CATEGORY>
<TITLE>بر اساس آمارهاي جديد
رشد كند گردشگري اروپا ادامه دارد</TITLE>
<SUMMARY>جام جم آنلاين: آمارها نشان مي‌دهند ، گردشگري اروپا در نيمه نخست سال 2010، نزديك به 2.5درصد رشد داشته است.</SUMMARY>
<NARRATIVE></NARRATIVE>
<TEXT>
به گزارش فارس، براساس آمار شوراي تجارت هوايي اتحاديه اروپا ، گردشگري هوايي در اروپا طي شش ماه گذشته در مقايسه با سال 2008، كاهشي 8.4 درصدي داشته كه بحران آتشفشاني ايسلند و بي ثباتي شرايط مسافرت در سال‌هاي 2008 تا 2009 دلايل اصلي آن بوده است.

برخلاف رشد كند و نامحسوس جابه‌جايي مسافر، اين روند در بخش حمل كالا سريع بوده در حالي كه آمارها از رشد 25 درصدي اين بخش در نيمه نخست سال خبر داده اند با اين وجود اين ميزان در مقايسه با سال 2008، نزديك به پنج درصد افت داشته است.

در اين ميان شوراي تجارت هوايي اتحاديه اروپا با گروه بندي كردن فرودگاه‌هاي اروپايي به چهار گروه مختلف به آمار بهبود رفت ‌و آمد مسافر به اين فرودگاه‌ها اشاره كرد.

بر اين اساس ، در فرودگاه‌هاي گروه يك با ظرفيت بيش از 25 ميليون مسافر فرودگاه مونيخ، در فرودگاه‌هاي گروه دو با ظرفيت 10 تا 25 ميليون مسافر فرودگاه مسكو ، ‌در فرودگاه‌هاي گروه سه با ظرفيت 5 تا 10 ميليون مسافر فرودگاه استانبول و در فرودگاه‌هاي گروه 4 با ظرفيت زير 5 ميليون مسافر فرودگاه برينديسي ايتاليا رتبه نخست را به خود اختصاص دادند.

كارشناسان پيش بيني مي‌كنند ، شرايط مسافرت‌هاي هوايي اروپا در صورت عدم بروز حوادثي مشابه با نيمه نخست، در ماه‌هاي آينده رشدي سريع‌تر را طي خواهد كرد. </TEXT>
</DOC>