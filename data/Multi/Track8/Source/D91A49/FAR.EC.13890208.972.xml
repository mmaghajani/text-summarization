<?xml version="1.0" encoding="utf-8" ?>
<DOC>
<DOCNO>972</DOCNO>
<DATE-TIME>1389/02/08</DATE-TIME>
<CATEGORY>اقتصادی</CATEGORY>
<TITLE>كميسر حمل و نقل اتحاديه اروپا خبر داد:
زيان 2.5 ميليارد يورويي آتشفشان ايسلند به صنعت توريسم و هواپيمايي اروپا</TITLE>
<SUMMARY>خبرگزاري فارس: كميسر حمل و نقل اتحاديه اروپا تاكيد كرد آتشفشان ايسلند بيش از 2.5 ميليارد يورو زيان به شركتهاي هواپيمايي و بخش توريسم اروپا وارد كرده است. </SUMMARY>
<NARRATIVE></NARRATIVE>
<TEXT>
به گزارش خبرگزاري فارس به نقل از خبرگزاري فرانسه ، سيم كالاس تصريح كرد، ميزان زيان و ضرر ناشي از آتشفشان ايسلند بر شركتهاي هواپيمايي و صنعت توريسم اروپا بيش از 1.5 تا 2.5 ميليارد يورو بوده است . اين مساله موجب لغو 100 هزار پرواز و سرگرداني حدود 10 ميليون مسافر در طول يك هفته شده است . وي افزود ، ما بايد به دقت ميزان زيان و ضرر ناشي از آتشفشان اخير را مورد بررسي قرار دهيم . اين بحران زيان زيادي بر شركتهاي هواپيمايي ، فرودگاهها ، هتلها و شركتهاي اجرا كننده تورهاي مسافرتي وارد كرده است . آتشفشان ايسلند موجب شد تا صنعت هواپيمايي اروپا با بيشترين تعداد لغو پروازها پس از جنگ جهاني دوم روبرو شود . سازمان بين المللي حمل و نقل هوايي ياتا نيز اعلام كرد آتشفشان ايسلند بيش از 1.3 ميليارد يورو به شركتهاي هواپيمايي اروپا زيان وارد كرده است و دولتهاي اروپايي بايد به اين بخش كمك مالي تخصيص دهند . انتهاي پيام/ص </TEXT>
</DOC>