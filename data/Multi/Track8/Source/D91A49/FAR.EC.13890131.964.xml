<?xml version="1.0" encoding="utf-8" ?>
<DOC>
<DOCNO>964</DOCNO>
<DATE-TIME>1389/01/31</DATE-TIME>
<CATEGORY>اقتصادی</CATEGORY>
<TITLE>كميسر حمل و نقل اتحاديه اروپا :
زيان ناشي از آتشفشان ايسلند بيشتر از حوادث 11 سپتامبر است</TITLE>
<SUMMARY>خبرگزاري فارس : كميسر حمل و نقل اتحاديه اروپا تاكيد كرد ، آثار منفي و زيان و ضرر مالي آتشفشان اخير در اروپا بيشتر از حوادث 11 سپتامبر در آمريكا خواهد بود .</SUMMARY>
<NARRATIVE></NARRATIVE>
<TEXT>
به گزارش خبرگزاري فارس به نقل از خبرگزاري رويترز ، سيم كالاس تصريح كرد ، اتحاديه اروپا نمي تواند با صدور مجوز براي انجام پروازهاي هوايي جان مسافرين را به خطر اندازد . اين در حالي است كه سازمان بين المللي حمل و نقل هوايي ياتا ضمن انتقاد از اتحاديه اروپا خواستار تلاش بيشتر بروكسل براي بازگشايي فرودگاهها در سراسر كشورهاي اروپايي شده است . وقوع آتشفشان اخير در اروپا روزانه 250 ميليون دلار به صنعت هواپيمايي زيان وارد مي كند . وي افزود ، شركتهاي هواپيمايي جهان به هيچ وجه توانايي تحمل ضرر و زيان بيشتر را در شرايط كنوني ندارند . به نظر من زيان و ضرر وقايع اخير بسيار بيشتر از حوادث 11 سپتامبر خواهد بود . صنعت هواپيمايي اروپا با بحران جديدي روبرو است . وي در پاسخ به اين سوال كه آيا در نشست وزراي حمل و نقل اروپا تصميمي در خصوص بازگشايي فرودگاههاي اروپا اتخاذ خواهد شد ، گفت ، بايد به رويكرد مشترك و اجماع كلي در اين خصوص دست يابيم . شركتهاي هواپيمايي اروپا خواستار دريافت كمكهاي مالي از سوي دولتهاي اروپايي در شرايط بحراني فعلي هستند . انتهاي پيام / </TEXT>
</DOC>