<?xml version="1.0" encoding="utf-8" ?>
<DOC>
<DOCNO>903</DOCNO>
<DATE-TIME>1390/01/15</DATE-TIME>
<CATEGORY>اقتصادی</CATEGORY>
<TITLE>واكنش نهاونديان به اظهارات حسيني
مهار تورم با حذف 3 صفر توهم است </TITLE>
<SUMMARY></SUMMARY>
<NARRATIVE></NARRATIVE>
<TEXT>
اقتصاد > اقتصاد‌ملی- گروه اقتصادی:
رئیس اتاق بازرگانی و صنایع و معادن ایران و نماینده رسمی پارلمان بخش خصوصی در شورای پول و اعتبار در واکنش به اظهارنظر 3 روز پیش وزیر اقتصاد درخصوص حذف 3 صفر از واحد پولی ملی کشور هشدار داد:

اگر این توهم را داشته باشیم که این اقدام برای مقابله با تورم است، آن وقت خطرناک خواهد بود. به گزارش ایسنا محمد نهاوندیان گفت: در مسائل اقتصادی باید یک تمیزی بین عوامل واقعی در اقتصاد با مسائل شکلی وجود داشته باشد چرا که تعداد صفرها در اقتصاد مسئله واقعی و اصلی نیست و اگر کسی گمان کند که با حذف صفرها مبارزه با تورم کرده‌ایم طبعا دلیل قوی نخواهد داشت. او افزود:

اگر حرکت ضد‌تورمی را دنبال کنیم و به یک مرحله ثبات در نظام اقتصادی برسیم آن وقت حذف صفرها یک اقدام صرفه‌جویانه خواهد بود. به گزارش همشهری چندی قبل وزیر امور اقتصادی و دارایی گفته بود:درصورت فراهم شدن تمهیدات مورد نیاز، امسال 3 صفر از پول ملی حذف می‌شود. سیدشمس‌الدین حسینی گفته بود: مسئله‌ای که دولت را برای اجرای این سیاست به تأمل واداشته آن است که ابتدا باید حداکثر ثبات و آرامش را در قیمت‌ها ایجاد و سپس 3 صفر را از پول ملی حذف کرد تا به نتایجی ماندگار دست یافت. اما رئیس پارلمان بخش خصوصی دیروز اظهار کرد: کشور ما در 4 دهه گذشته کسر بودجه آشکار و پنهان دولت و سیاست‌های نامناسب ارزی را تجربه کرده که از تورم تاثیر پذیرفته است و باید به این مسائل توجه جدی کنیم.</TEXT>
</DOC>