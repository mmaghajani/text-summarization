<?xml version="1.0" encoding="utf-8" ?>
<DOC>
<DOCNO>906</DOCNO>
<DATE-TIME>1390/01/18</DATE-TIME>
<CATEGORY>اقتصادی</CATEGORY>
<TITLE>مصباحي‌مقدم:
حذف 4 صفر از واحد پولي اثر تورمي ندارد</TITLE>
<SUMMARY></SUMMARY>
<NARRATIVE></NARRATIVE>
<TEXT>
غلامرضا مصباحي‌مقدم، عضو كميسيون اقتصادي مجلس گفت: حذف 4 صفر از واحد پول ملي به‌هيچ وجه اثر تورمي ندارد، بلكه كاملا اقتصادي بوده و به تقويت پول ملي منجر خواهد شد.

نماينده تهران در گفت‌وگو با خبرنگار پارلماني «جام‌جم» افزود: الان شرايط براي اجرايي شدن چنين اقدامي مناسب است و هيچ‌گونه مشكلي در اين خصوص وجود ندارد.وي در مورد حذف 4 صفر و تغيير واحد پولي كشور نيز گفت: مي‌توان يك پول واحد را براي كشور تعريف كرد يا دو نوع پول واحد در كشور داشت، مثل اين‌كه يك واحد پولي ارقام درشت و يك واحد پولي براي ارقام خرد در نظر گرفت.وي افزود: در آمريكا واحد پولي دلار است اما براي ارقام خرد سنت استفاده مي‌شود و در انگلستان نيز واحد پولي كلان پوند و واحد پول خرد پني است. لذا ايران نيز مي‌تواند واحد پولي كشور را به‌گونه‌اي طراحي كند كه برخي خريدهاي خرد با واحدهاي پولي جديد صورت گيرد.

وي درخصوص الگوبرداري اين شيوه از كشورهاي غربي نيزگفت: ما از عقلانيت پيروي مي‌كنيم و اين امر الگوبرداري از كشوري نيست.مصباحي‌مقدم افزود: اولين كشوري كه در 1923، 14 صفر از پول ملي خود حذف كرد، آلمان بود و فرانسه نيز در اين سال 6 صفر را از واحد پولي‌اش برداشت؛ لذا اين اصلاحات از يك منطق عقلاني برخوردار است و اثرات آن باعث معنادار كردن پول كشور مي‌شود.</TEXT>
</DOC>