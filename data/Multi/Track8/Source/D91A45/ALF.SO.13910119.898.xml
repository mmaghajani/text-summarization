<?xml version="1.0" encoding="utf-8" ?>
<DOC>
<DOCNO>898</DOCNO>
<DATE-TIME>1391/01/19</DATE-TIME>
<CATEGORY>اجتماعی</CATEGORY>
<TITLE>جمعیت جهان تا سال ۲۰۵۰</TITLE>
<SUMMARY></SUMMARY>
<NARRATIVE></NARRATIVE>
<TEXT>
طبق گزارش سازمان ملل جمعیت جهان تا سال ۲۰۵۰ به بیش از ۹ میلیارد نفر افزایش پیدا خواهد کرد.

به گزارش فارس به نقل از روزنامه "کره تایمز"، طبق گزارش سازمان ملل، با رشد شهرهای بزرگ آسیا و آفریقا، جمعیت جهان از ۷ میلیارد کنونی به ۹.۳ میلیارد نفر تا سال ۲۰۵۰ افزایش پیدا خواهد کرد.

"دپارتمان امور اجتماعی و اقتصادی سازمان ملل متحد" گزارش داد که جمعیت شهری زمین از ۲.۶ میلیارد کنونی به ۶.۳ میلیارد نفر در سال ۲۰۵۰ خواهد رسید که در مجموع ۹.۳ میلیارد نفر خواهد شد.

طبق گزارش سازمان ملل، انتظار می‌رود مناطق شهری جهان جمعیت قابل ملاحظه‌ای را در چهار دهه آینده به خود جذب کند و شهرهای بزرگ جهان با چالش‌های جدی برای تامین شغل، خانه، انرژی و.. مواجه خواهند شد.

طبق گزارش سازمان ملل شهرهای بزرگ در هند، چین، نیجریه، اندونزی و آمریکا از جمله شهرهایی هستند که با چنین معضلاتی روبرو می‌شوند.

بنابراین گزارش، از سال ۲۰۲۰ تا سال ۲۰۵۰ شهرها در هند ۴۹۷ میلیون نفر، در چین ۳۴۱ میلیون نفر و در آمریکا ۱۰۳ میلیون نفر، نیجریه تا ۲۰۰ میلیون نفر و شهرهای اندنزی تا ۹۲ میلیون نفر رشد خواهند کرد.</TEXT>
</DOC>