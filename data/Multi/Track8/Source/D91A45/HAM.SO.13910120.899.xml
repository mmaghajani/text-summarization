<?xml version="1.0" encoding="utf-8" ?>
<DOC>
<DOCNO>899</DOCNO>
<DATE-TIME>1391/01/20</DATE-TIME>
<CATEGORY>اجتماعی</CATEGORY>
<TITLE>جمعیت جهان به بالای ۹ میلیارد نفر می‌رسد </TITLE>
<SUMMARY></SUMMARY>
<NARRATIVE></NARRATIVE>
<TEXT>
اجتماع > جمعیت- همشهری‌آنلاین:
سازمان ملل در گزارش جدیدی پیش بینی کرد جمعیت جهان با رشد جمعیت شهرهای بزرگ در آسیا و آفریقا، تا سال ۲۰۵۰ به ۹.۳ میلیارد نفر می‌رسد.

به گزارش اکونیوز، آفریقا و آسیا به اتفاق ۸۶ درصد از رشد جمعیت شهری جهان را در ظرف چهار دهه آینده به خود اختصاص می‌دهند و این افزایش کم سابقه چالش‌های جدیدی را در زمینه شغل، مسکن و زیرساخت بوجود می‌آورد.

بر اساس گزارش بازبینی دورنمای شهرنشینی جهان، جمعیت شهری آفریقا از ۴۱۴ میلیون نفر به بیش از ۱.۲ میلیارد نفر تا سال ۲۰۵۰ افزایش می‌یابد در حالی که جمعیت آسیا از ۱.۹ به ۳.۳ میلیارد نفر افزایش خواهد یافت.

طبق گزارش واحد امور اقتصادی و اجتماعی بخش جمعیت سازمان ملل، پیش بینی می‌شود بزرگ‌ترین افزایش جمعیت شهری در هند، چین، نیجریه، آمریکا و اندونزی باشد. ظرف چهار دهه آینده، هند ۴۹۷ میلیون نفر، چین ۳۴۱ میلیون نفر، نیجریه ۲۰۰ میلیون نفر، آمریکا ۱۰۳ میلیون نفر و اندونزی ۹۲ میلیون نفر به جمعیت شهریشان افزوده می‌شود.

در سال ۱۹۷۰ تنها ۳۹ میلیون نفر در کلانشهرها زندگی می کردند اما تا سال ۲۰۱۱ میزان جمعیت کلانشهرها به ۳۵۹ میلیون نفر رسید که برابر با ۹.۹ درصد جمعیت شهری جهان بود. در سال ۲۰۲۵ حدود ۶۳۰ میلیون نفر در کلانشهرها زندگی خواهند کرد که برابر با حدود ۱۳.۶ درصد جمیعیت شهری تا آن زمان است.</TEXT>
</DOC>