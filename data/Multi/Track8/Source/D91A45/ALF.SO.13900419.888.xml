<?xml version="1.0" encoding="utf-8" ?>
<DOC>
<DOCNO>888</DOCNO>
<DATE-TIME>1390/04/19</DATE-TIME>
<CATEGORY>اجتماعی</CATEGORY>
<TITLE>جمعيت جهان امسال هفت ميليارد نفر می شود</TITLE>
<SUMMARY></SUMMARY>
<NARRATIVE></NARRATIVE>
<TEXT>
دبير كل سازمان ملل متحد در پيامي به مناسبت 11 جولاي (20 تيرما) روز جهاني جمعيت گفت: پيش بيني مي شود با تولد هفت ميلياردمين انسان در سال جاري ميلادي، جمعيت جهان به هفت ميليارد نفر برسد.

به گزارش مركز اطلاعات سازمان ملل متحد در تهران، در پيام 'بان كي مون' آمده است، امسال هفت ميلياردمين نوزاد در جهاني سرشار از پيچيدگي و ابهام به دنيا مي آيد.
وي در اين پيام با اشاره به اينكه در اين جهان، به اندازه كافي غذا وجود دارد اما نزديك به يك ميليارد نفر گرسنه هستند، افزود: در اين جهان، ابزار نابودي بيماري ها وجود دارد اما امراض همچنان گسترش مي يابد، در اين جهان از نعمت محيط زيست غني برخورداريم اما اين محيط زيست، مورد هجوم و استثمار روزانه قرار دارد.
دبيركل سازمان ملل گفت: تمام مردم با وجدان، روياي صلح دارند اما بسياري از مناطق جهان دچار درگيري بوده يا در سراشيبي جنگ قرار دارد.
دبيركل سازمان ملل متحد ادامه مي دهد: غلبه بر چنين چالش هاي عظيمي ،نيازمند بهترين تلاش از جانب همگي ما است. </TEXT>
</DOC>