<?xml version="1.0" encoding="utf-8" ?>
<DOC>
<DOCNO>942</DOCNO>
<DATE-TIME>1389/02/27</DATE-TIME>
<CATEGORY>اجتماعی</CATEGORY>
<TITLE>بالاخره نشت نفت خليج مكزيك مهار شد </TITLE>
<SUMMARY>هزينه‌هاي مربويط به پاك‌سازي و مقابله با آلودگي محيطي ناشي از اين حادثه كه برعهده شركت بي‌پي است بين سه تا 10 ميليارد دلار خواهد بود.</SUMMARY>
<NARRATIVE></NARRATIVE>
<TEXT>
مهندسين شركت بريتيش پتروليوم (بي‌پي) سرانجام موفق شدند كه نشت نفت را از سكوي نفت آسيب ديده در خليج مكزيك مهار كنند.

به گزارش ايلنا به نقل از آسوشيتدپرس، پس از گذشت سه هفته از نشت نفت از چاه منفجر شده در خليج مكزيك، شركت بي‌پي توانست با قرار دادن يك لوله به طول يك هزار و 600 متر در محل سكوي آسيب ديده نفت خام خارج شده از اين چاه را به كشتي‌هاي نفت‌كش منتقل كند.

در پي انفجار يك سكوي نفتي در خليج مكزيك در 20 آوريل و غرق شدن اين سكو، روزانه بيش از 210 هزار گالن نفت‌خام به دريا نشت و زندگي حيات وحش را در اين منطقه تهديد مي‌كند.
پيش‌بيني مي‌شود، هزينه‌هاي مربويط به پاك‌سازي و مقابله با آلودگي محيطي ناشي از اين حادثه كه برعهده شركت بي‌پي است بين سه تا 10 ميليارد دلار خواهد بود.

مهندسين بي‌پي پيش از اين با فرستادن ربات زيردريايي سعي كردند تا روي چاه آسيب ديده را بپوشانند و با استفاده از آن، نفت نشت يافته را به كشتي‌هاي جمع‌آوري كننده منتقل كنند.

بي‌پي اعلام كرد كه تخمين مقدار نفت جمع‌آوري شده از خليج مكزيك چند روز طول مي‌كشد.

آلودگي نفتي در خليج مكزيك صنعت ماهيگيري و توريسيم را با خطرات جدي روبه‌رو كرده است.

پيش از اين چندين عمليات براي جلوگيري از نشت نفت توسط مهندسين شركت بي‌پي انجام شد كه همگي آنها با شكست روبه‌رو شدند.

در حال حاظر بي‌پي در حال حفر چاه‌هاي كمكي با هدف جلوگيري از نشت نفت است كه اين عمليات چند ماه به طول خواهد كشيد. </TEXT>
</DOC>