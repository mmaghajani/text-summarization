<?xml version="1.0" encoding="utf-8" ?>
<DOC>
<DOCNO>952</DOCNO>
<DATE-TIME>1389/04/28</DATE-TIME>
<CATEGORY>اجتماعی</CATEGORY>
<TITLE>تا امروز
هزينه عمليات مهار نفت در خليج مكزيك به 4 ميليارد دلار رسيد </TITLE>
<SUMMARY>خبرگزاري فارس : شركت بريتيش پتروليوم اعلام كرد هزينه عمليات مهار نشت نفت در سكوي آسيب ديده در خليج مكزيك تاكنون به بيش از 4 ميليارد دلار رسيده است . </SUMMARY>
<NARRATIVE></NARRATIVE>
<TEXT>
به گزارش خبرگزاري فارس به نقل از رويترز شركت بي پي تا كنون بيش از 207 ميليون دلار به آسيب ديدگان از بحران نشت نفت در خليج مكزيك پرداخت كرده است . تا كنون بيش از 105 هزار مورد شكايت از آسيب ديدگان بحران نشت نفت در خليج مكزيك دريافت شده و شركت بي پي تا كنون به 52 هزار مورد رسيدگي كرده است . شركت بي پي همچنين اعلام كرد هنوز خيلي زود است كه در خصوص كل هزينه لازم براي جبران خسارات نشت نفت در خليج مكزيك اظهار نظر كرد . بر اساس اين گزارش تصميم شركت بي پي براي فروش 12 ميليارد دلار از دارايي و سهام خود در منطقه آلاسكا به شركت آپاچي موجب افزايش نسبي ارزش سهام اين شركت شده است . شركت بي پي قرار است 27 جولاي گزارش عملكرد مالي خود در سه ماه دوم 2010 را منتشر كند . به اعتقاد كارشناسان مالي و اقتصادي هزينه هاي مربوط به نشت نفت در خليج مكزيك موجب كاهش چشمگير سود بي پي شده است . انتهاي پيام/ </TEXT>
</DOC>