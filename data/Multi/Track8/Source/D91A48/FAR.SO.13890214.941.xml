<?xml version="1.0" encoding="utf-8" ?>
<DOC>
<DOCNO>941</DOCNO>
<DATE-TIME>1389/02/14</DATE-TIME>
<CATEGORY>اجتماعی</CATEGORY>
<TITLE>نشت نفت در خليج مكزيك 14 ميليارد دلار به امريكا زيان زد</TITLE>
<SUMMARY>خبرگزاري فارس : كارشناسان و تحليلگران اقتصادي خسارات وارده بر اقتصاد امريكا در اثر نشت نفت از سكوي نفتي بريتيش پتروليوم در خليج مكزيك را بيش از 14 ميليارد دلار برآورد كردند.</SUMMARY>
<NARRATIVE></NARRATIVE>
<TEXT>
به گزارش خبرگزاري فارس به نقل از رويترز ، از زمان وقوع انفجار در اين سكوي نفتي در دو هفته پيش تا كنون صدها هزار گالن نفت وارد خليج مكزيك شده و زيان هاي زيست محيطي زيادي به اين منطقه وارد كرده است . كليه مسئوليتهاي مربوط به پاكسازي منطقه بر عهده شركت نفتي بريتيش پتروليوم است كه 65 درصد سهام اين سكوي نفتي را در اختيار دارد . بريتيش پتروليوم هفته گذشته اعلام كرد براي پاكسازي منطقه از نشت نفت روزانه 6 ميليون دلار هزينه مي كند ولي گسترش نفت در مناطق مختلف خليج مكزيك اين واقعيت را آشكار مي كند كه پاكسازي منطقه به هزينه هاي بيشتري نياز خواهد داشت . نيل مك موهان از موسسه سرمايه گذاري برن اشتاين تاكيد كرد ، كل بودجه لازم براي پاكسازي منطقه بيش از 7 ميليارد دلار خواهد بود . تحليل گران موسسه مورگان استنلي نيز بر اين باورند كه پاكسازي منطقه خليج مكزيك 5/3 ميليارد دلار هزينه در بر دارد . بر اساس اين گزارش نشت نفت در خليج مكزيك بيش از 5/2 ميليارد دلار بر صنعت ماهيگيري لوييزيانا خسارت وارد كرده است . صنعت توريسم و گردشگري فلوريدا نيز با زيان 3 ميليارد دلاري روبرو شده است . در پي وقوع اين انفجار 11 كارگر ناپديد شدند كه به احتمال زياد مرگ آنها قطعي است . بريتيش پتروليوم پس از انفجار پالايشگاه شهر تگزاس در سال 2005 ميلادي نيز مجبور به پرداخت 2 ميليارد دلار جريمه شد . از زمان وقوع اين حادثه تا كنون ارزش سهام بريتيش پتروليوم 13 درصد كاهش داشته است و ارزش اين شركت در بازار سهام 20 ميليارد دلار كاهش داشته است . انتهاي پيام / </TEXT>
</DOC>