<?xml version="1.0" encoding="utf-8" ?>
<DOC>
<DOCNO>944</DOCNO>
<DATE-TIME>1389/03/13</DATE-TIME>
<CATEGORY>اجتماعی</CATEGORY>
<TITLE>سقوط آزاد ارزش سهام بريتيش پتروليوم</TITLE>
<SUMMARY></SUMMARY>
<NARRATIVE></NARRATIVE>
<TEXT>
آسوشيتدپرس طي گزارشي تحليلي نوشت گرچه ممكن است شركت بريتيش پتروليوم بتواند از بحران نشت نفت در خليج مكزيك جان سالم به در ببرد ولي اين مساله موجب كاهش ميلياردها دلار از ارزش اين شركت و از بين رفتن سرمايه و دارايي سرمايه‌گذاران و سهامداران اين شركت خواهد شد.

به گزارش فارس، انتشار خبر روز سه‌شنبه مبني بر هزينه 990 ميليون دلاري نشت نفت در خليج مكزيك براي شركت بريتيش پتروليوم موجب افت 15 درصدي ارزش سهام اين شركت در بازارهاي جهاني شده است.

ارزش شركت بي‌پي نسبت به 6 هفته گذشته بيش از 75 ميليارد دلار كاهش داشته است. ساير شركت‌هايي كه در بحران نشت نفت خليج مكزيك دخيل هستند يعني شركت‌هاي ترانس اوشن هاليبرتون و كامرون نيز 30 درصد ارزش سهام خود را از دست داده‌اند.

به اعتقاد كارشناسان انرژي، بحران نشت نفت در خليج مكزيك ميلياردها دلار براي شركت بي‌پي هزينه در بر خواهد داشت . اين در حالي است كه دستگاه قضايي آمريكا تحقيقات قضايي گسترده‌اي را درخصوص پرونده نشت نفت در خليج مكزيك آغاز كرده است.شركت بي‌پي همچنين تاكنون 40‌ميليون دلار خسارت به بيش از 30 هزار نفر از آسيب‌ديدگان از بحران نشت نفت پرداخت كرده است.بحران نشت نفت تاكنون زيان و ضرر زيادي به صنعت توريسم و ماهيگيري ايالت‌هاي مجاور خليج مكزيك وارد كرده است.

اريك شافر، رئيس سازمان محيط زيست آمريكا نيز تاكيد كرد شركت بي‌پي بايد به ازاي هر بشكه نفت نشت شده به خليج مكزيك هزار دلار جريمه شود.براساس آمارهاي دولت آمريكا طي 6 هفته گذشته بيش از 20 تا 43 ميليون گالن نفت وارد خليج مكزيك شده است. در اين صورت شركت بي‌پي بايد بيش از 480 ميليون تا يك ميليارد دلار جريمه شود.</TEXT>
</DOC>