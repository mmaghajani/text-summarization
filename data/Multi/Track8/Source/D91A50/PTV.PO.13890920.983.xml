<?xml version="1.0" encoding="utf-8" ?>
<DOC>
<DOCNO>983</DOCNO>
<DATE-TIME>1389/09/20</DATE-TIME>
<CATEGORY>سیاسی</CATEGORY>
<TITLE>برلوسکني به ارتشاء متهم شد</TITLE>
<SUMMARY>سيلويو برلوسکني نخست وزير ايتاليا به تلاش براي خريد راي نمايندگان پارلمان اين کشور براي رويارويي با چالش رأي اعتماد متهم شده است. </SUMMARY>
<NARRATIVE></NARRATIVE>
<TEXT>
دادستاني ايتاليا، تحقيقاتي را درباره اتهام مطرح شده عليه برلوسکني مبني بر پرداخت رشوه به نمايندگان پارلمان اين کشور ، آغاز کرده است.

بر اساس اين اتهام، برلوسکني به منظور حمايت نمايندگان پارلمان ايتاليا در جلسه راي اعتماد به دولت که هفته آينده برگزار مي‌شود، اقدام به رشوه‌دهي کرده است.

تحقيقات دادستاني ايتاليا درباره اين موضوع در پي شکايت رسمي از سوي رهبر حزب مخالف دولت آغاز شده است.

آنتونيو دي پيترو رهبر حزب مخالف دولت برلوسکني که "ارزش‌هاي ايتاليا" نام دارد، پس از اعلام حمايت دو نفر از اعضاي اين حزب از برلوسکني، شکايت‌نامه‌اي را مبني بر تلاش نخست وزير براي تطميع نمايندگان تنظيم کرده است.

نمايندگان پارلمان ايتاليا سه‌شنبه ( 23 آذر ) در روند راي اعتماد به دولت، موافقت يا مخالفت خود را با نخست وزير ميلياردر اين کشور اعلام مي‌کنند.

اين راي گيري نقش سرنوشت سازي در آينده دولت ايتاليا خواهد داشت.

به گزارش رسانه‌هاي ايتاليا، متحدان نخست‌وزير اين کشور در تلاش هستند تا با پرداختن رشوه به اعضاي حزب مخالف دولت، همچنان در قدرت باقي بمانند.

راي‌گيري روز سه‌شنبه براي دولت فعلي ايتاليا که در پنج ماه اخير از اکثريت پارلمان اين کشور برخوردار نبوده است، اهميت بسزايي دارد.

در حقيقت اين راي‌گيري، سرنوشت دولت آينده ايتاليا را مشخص خواهد کرد و برلوسکني در صورت ناکامي در کسب راي اعتماد پارلمان، مجبور به استعفا خواهد شد.


برخي از متحدان برلوسکني از جمله وزير دفاع ايتاليا پيش‌بيني کرده‌اند، حزب برلوسکني موسوم به "مردم آزاد" مي‌تواند راي اعتماد پارلمان را به‌دست‌آورد.

ايگنازيو لا روسا، وزير دفاع ايتاليا درباره اين موضوع گفته است، موانع و مشکلات در روند کسب راي‌اعتماد دولت برطرف شده است. </TEXT>
</DOC>