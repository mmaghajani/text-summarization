<?xml version="1.0" encoding="utf-8" ?>
<DOC>
<DOCNO>994</DOCNO>
<DATE-TIME>1390/08/22</DATE-TIME>
<CATEGORY>سیاسی</CATEGORY>
<TITLE>خبر فوری
برلوسکنی استعفا کرد </TITLE>
<SUMMARY></SUMMARY>
<NARRATIVE></NARRATIVE>
<TEXT>
جهان > اروپا- همشهری آنلاین:
شبکه تلویزیونی الجزیره لحظاتی پیش در خبری فوری گزارش داد سیلویو برلوسکنی نخست وزیر ایتالیا استعفا کرد.
به گزارش همشهری آنلاین، رسانه‌های خارجی شنبه گزارش دادند مجلس نمایندگان ایتالیا با اکثریت آرا لایحه اصلاحات اقتصادی پیشنهادی دولت را تصویب کرد.

بر اساس گزارش مهر به نقل از خبرگزاری آلمان، پس از مجلس سنای ایتالیا، مجلس نمایندگان این کشور نیز با لایحه پیشنهادی "سیلویو برلوسکنی" مبنی بر اجرای اصلاحات اقتصادی با هدف دریافت کمک مالی از اتحادیه اروپا موافقت کرد.

بر این اساس این لایحه با 380 رای موافق در مقابل تنها 26 رای مخالف و دو رای ممتنع به تصویب مجلس نمایندگان ایتالیا رسید.

به این ترتیب پیش شرط نخست وزیر ایتالیا برای کناره گیری از قدرت عملی شد.

به گزارش واحد مرکزی خبر، لحظاتی پیش نیز شبکه تلویزیونی الجزیره در خبری فوری گزارش داد سیلویو برلوسکنی نخست وزیر ایتالیا استعفا کرد. </TEXT>
</DOC>