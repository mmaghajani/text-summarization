<?xml version="1.0" encoding="utf-8" ?>
<DOC>
<DOCNO>987</DOCNO>
<DATE-TIME>1389/12/25</DATE-TIME>
<CATEGORY>سیاسی</CATEGORY>
<TITLE>برلوسکوني متهم به ارتکاب 13 جرم جنسي</TITLE>
<SUMMARY>دادستان‌هاي ايتاليا سيلويو برلوسکوني، نخست وزير اين کشور را به ارتکاب 13 مورد ارتباط جنسي با دختر مراکشي کم‌تر از سن قانوني، متهم کرده‌اند. </SUMMARY>
<NARRATIVE></NARRATIVE>
<TEXT>
در همين حال، هيأت تحقيق و بررسي پرونده برلوسکوني، سه­شنبه (24 اسفند) با انتشار گزارشي از مهماني‌هاي شبانه برلوسکوني در ويلايش در حومه ميلان، پايتخت ايتاليا، پرده برداشته است.

بر اساس اين گزارش دختر کم سال مراکشي به نام کريمه المحروق معروف به روبي، نيز در اين مهماني‌ها حضور داشته است. وي در سال 2010 ميلادي 17 سال داشت و هنوز به سن قانوني نرسيده بود.

به گزارش خبرگزاري فرانسه، نخست وزير ايتاليا و کريمه المحروق اتهامات وارده را رد کرده­اند.

هيأت تحقيقات درباره اين پرونده همچنين در حال تحقيق درباره اداره يک باند زنان بدکار توسط برخي از نزديکان و شرکاي برلوسکوني است. دادستان‌هاي ايتاليايي با ارائه درخواست رسمي خواستار بررسي و رسيدگي به پرونده جرم هاي برلوسکوني در يک دادگاه شده‌اند.

برخي از شخصيت‌هاي مشهور ايتاليا از جمله چهره‌هاي تلويزيوني و اعضاي حزب آزادي مردم در ميلان (حزب وابسته به برلوسکوني) نيز از نزديکان نخست وزير ايتاليا به شمار آمده و به علت احتمال مشارکت در جرايم وي در مورد آن‌ها نيز تحقيقاتي صورت مي‌گيرد.

از طرف ديگر برلوسکوني 74 ساله بايد ششم آوريل ( 17فروردين ) در دادگاهي ديگر حضور يابد و درباره اتهام ارتکاب جرايم جنسي و سوء استفاده از مقام خود براي پنهان کردن آن­ها پاسخ دهد.

در ايتاليا داشتن رابطه جنسي با افراد زير سن قانوني تا سه سال زندان درپي دارد و متهم و مجرم در سوء استفاده از قدرت، با دست‌کم 12 سال حبس مواجه خواهد شد.

س ش/ن م </TEXT>
</DOC>