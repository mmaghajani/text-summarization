<?xml version="1.0" encoding="utf-8" ?>
<DOC>
<DOCNO>995</DOCNO>
<DATE-TIME>1390/12/07</DATE-TIME>
<CATEGORY>سیاسی</CATEGORY>
<TITLE>دادگاه میلان برلوسکونی را تبرئه کرد</TITLE>
<SUMMARY>خبرگزاری فارس: دادگاهی در ایتالیا روز گذشته نخست وزیر پیشین ایتالیا را از اتهام مربوط به فساد مالی تبرئه و پرونده را مختومه اعلام کرد.</SUMMARY>
<NARRATIVE></NARRATIVE>
<TEXT>
به گزارش فارس به نقل از  شبکه خبری "راشاتودی"، "سیلویو برلوسکونی" نخست‌وزیر پیشین ایتالیا روز گذشته در دادگاهی در میلان به دلیل قانون محدودیت زمان (رسیدگی به پرونده) از اتهامات وارد شده در زمینه فساد مالی تبرئه شد و قاضی پرونده را مختومه اعلام کرد.

بر اساس این گزارش، برلوسکونی متهم شده بود، با پرداخت ۴۵۰ هزار یورو رشوه به یک وکیل انگلیسی به‌نام "دیوید میلز" از او خواسته بود، تا در جریان پرونده های مختلف قضایی خود طی دهه 1990 میلادی شواهد و اسنادی دروغین به دادگاه ارائه کند.

و "فابیو دپاسکواله" دادستان پرونده از دادگاه تقاضا کرده بود تا در ارتباط با این پرونده برلوسکونی  به پنج سال زندان محکوم شود.

پیش از این اعلام شده بود که در صورتی که تا جولای  2012 حکم قطعی برای این اتهام برلوسکونی صادر نشود، این پرونده شامل مرور زمان شده و بسته خواهد شد.

انتهای پیام/ط.ص</TEXT>
</DOC>