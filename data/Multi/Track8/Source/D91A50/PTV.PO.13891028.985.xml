<?xml version="1.0" encoding="utf-8" ?>
<DOC>
<DOCNO>985</DOCNO>
<DATE-TIME>1389/10/28</DATE-TIME>
<CATEGORY>سیاسی</CATEGORY>
<TITLE>بالاگرفتن کوس رسوايي‎ اخلاقي برلوسکوني</TITLE>
<SUMMARY>مدارک بيشتري از رسوايي‌هاي اخلاقي سيلويو برلوسکوني، نخست‌وزير ايتاليا و روابط وي با زنان و دختران جوانان به دست آمده است. </SUMMARY>
<NARRATIVE></NARRATIVE>
<TEXT>
ادموندو بروتي ليبراتي دادستان کل ميلان در اين خصوص گفت؛ مدارکي دال بر ارتباط نامشروع دختران جوان با برلوسکوني در خانه وي و در ازاي دريافت مقادير قابل توجهي پول وجود دارد.

ليبراتي همچنين افزود که برلوسکوني به زنان زيادي هداياي گران قيمت و پول داده است. کريمه المحروق معروف به روبي يک دختر نوجوان مراکشي است که گفته مي‌شود برلوسکوني به او نيز پول داده است.

بعد از انتشار اخباري دال بر روابط نخست وزير هفتادوچهارساله ايتاليا با روبي، مقامات قضايي اين کشور در حال بررسي اين مورد هستند.

علاوه بر اين، موضوع سوءاستفاده از قدرت برلوسکوني براي آزاد کردن روبي از زندان بعد از محبوس شدن وي به اتهام دزدي نيز مطرح است.

دادستان‌هاي ايتاليايي اکنون از پارلمان اين کشور خواسته‎اند تا تحقيقاتي را در خصوص اموال برلوسکوني در اطراف ميلان انجام دهد.

برلوسکوني همچنين متهم شده است که پليس اين کشور را به منظور ناديده گرفتن و لاپوشاني روابطش با اين نوجوان مراکشي تحت فشار قرار داده است.

روبي در مصاحبه با روزنامه‌هاي ايتاليايي گفته است که سال گذشته بعد از حضور در يک مهماني در خانه برلوسکوني واقع در اطراف ميلان، هفت هزار يورو دريافت کرده است.

برلوسکوني از سال 2008 با اتهام‎هاي فراواني دال بر رسوايي‌هاي اخلاقي و فساد اقتصادي، مواجه شده است.

س ش/ع ص</TEXT>
</DOC>