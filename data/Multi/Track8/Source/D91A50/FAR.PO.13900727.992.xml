<?xml version="1.0" encoding="utf-8" ?>
<DOC>
<DOCNO>992</DOCNO>
<DATE-TIME>1390/07/27</DATE-TIME>
<CATEGORY>سیاسی</CATEGORY>
<TITLE>برگزاری دادگاه رسیدگی به تقلب مالیاتی برلوسکونی/پسر نخست وزیر تحت تعقیب</TITLE>
<SUMMARY>خبرگزاری فارس: برلوسکونی امروز از یکی از سه پرونده ای که در دادگاه داشت تبرئه شد ولی دادگاه رای بر دستگیری پسر نخست وزیر ایتالیا داد.</SUMMARY>
<NARRATIVE></NARRATIVE>
<TEXT>
به گزارش فارس به نقل از شبکه خبری راشاتودی، روز سه شنبه دادگاهی در میلان "سیلویو برلوسکونی" ، نخست وزیر ایتالیا، را در یک پرونده تقلب مالیاتی تبرئه کرد. نخست وزیر ایتالیا در حالی در این دادگاه تبرئه شد که 3 دادگاه دیگر در پیش رو دارد.

"نیکولو قدینی"، وکیل برلوسکونی، با استقبال از این تصمیم، گفت : "برلوسکونی هیج ارتباطی با این پرونده نداشت."
پرونده تخلف، مربوط به فروش "مدیاست"  شرکت رسانه‌ای بزرگ ایتالیایی است. در عین حال، دادگاه دستور تعقیب کیفری علیه "پیر سیلویو برلوسکونی" ، پسر ارشد برلوسکونی، "فدل کنفالنیری" رئیس مدیاست و نه نفر دیگر را صادر نموده است.
 
جلسه دادگاه رسیدگی به این پرونده قرار است 22 دسامبر پیگیری شود. 
در عین حال ، سیلویو برلوسکونی ، با دو دادگاه جداگانه فساد و تقلب مالیاتی مواجه است که در پرونده اول او متهم به پرداخت پول برای رابطه جنسی با یک روسپی زیر سن قانونی است.

انتهای پیام/۲۰۰۲۰۰/پ.ص </TEXT>
</DOC>