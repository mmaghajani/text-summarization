<?xml version="1.0" encoding="utf-8" ?>
<DOC>
<DOCNO>993</DOCNO>
<DATE-TIME>1390/08/18</DATE-TIME>
<CATEGORY>سیاسی</CATEGORY>
<TITLE>شمارش معكوس براي آقاي نخست‌وزير
برلوسکونی مجبور به کناره‌گیری از قدرت شد </TITLE>
<SUMMARY></SUMMARY>
<NARRATIVE></NARRATIVE>
<TEXT>
جهان > اروپا- همشهری آنلاین:
کاخ ریاست جمهوری ایتالیا لحظاتی قبل از توافق نخست وزیر با رئیس جمهور برای کناره گیری برلوسکونی خبر داد.

به گزارش شبکه تلویزیونی سی ان ان، سیلویو برلوسکنی نخست وزیر ایتالیا که به خصوص در روزهای اخیر فشارهای زیاد داخلی را متحمل شده بود بالاخره با توافق جرجیا نپاتالانو رئیس جمهور ایتالیا مجبور به کناره‌گیری از قدرت شد.

هنوز تاریخ دقیق کناره‌گیری برلوسکنی مشخص نشده است ولی تحلیلگران سیاسی پیش‌بینی کرده‌اند که نخست وزیر ایتالیا هفته آینده رسما از سمت خود کناره‌گیری خواهد کرد.

بر اساس گزارش واحد مرکزی خبر، بی‌کفایتی سیلویو برلوسکنی نخست وزیر ایتالیا در خصوص مواجهه با بحران بدهی مالی این کشور و نیز رسوایی اخلاقی و مالی وی، مردم این کشور را به شدت به ستوه آورده است.</TEXT>
</DOC>