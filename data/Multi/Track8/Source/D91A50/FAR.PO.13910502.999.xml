<?xml version="1.0" encoding="utf-8" ?>
<DOC>
<DOCNO>999</DOCNO>
<DATE-TIME>1391/05/02</DATE-TIME>
<CATEGORY>سیاسی</CATEGORY>
<TITLE>برلوسکونی در انتخابات پارلمانی شرکت می‌کند</TITLE>
<SUMMARY>خبرگزاری فارس: نخست‌وزیر پیشین ایتالیا خبر حضور خود در انتخابات پارلمانی آتی را تائید کرد.</SUMMARY>
<NARRATIVE></NARRATIVE>
<TEXT>
به گزارش فارس به نقل از خبرگزاری اتریش، "سیلویو برلوسکونی" نخست‌وزیر پیشین ایتالیا روز گذشته از تصمیم قطعی خود برای شرکت در انتخابات پارلمانی این کشور خبر داد.

 بر اساس این گزارش، برلوسکونی اعلام کرد که نامزد اصلی حزب "مردم آزاد" در انتخابات پارلمانی که بهار آینده برگزار می‌شود خواهد بود.وی همچنین اخبار منتشر شده در روزنامه راست‌گرای "لیبرو" درباره اینکه وی با فشار یکی از همکاران نزدیک خود از این تصمیم صرف‌نظر کرده است را رد کرد.

 پیش از این یکی از نزدیکان برلوسکونی و از وفادارترین حامیان او گفته بود  که برلوسکونی که تا به حال سه بار نخست‌وزیر بوده است قصد دارد در انتخابات سال آینده شرکت ‌کند.

 «آنجلینو آلفانو» که برلوسکونی پیش از کناره‌گیری از قدرت در سال گذشته او را به عنوان جانشین خود معرفی کرد گفت: «حمایت فزاینده‌ای از او وجود دارد تا دوباره کاندید شود.»

 انتهای‌پیام/ط.ص</TEXT>
</DOC>