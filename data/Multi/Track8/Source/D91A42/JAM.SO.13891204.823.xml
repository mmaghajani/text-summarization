<?xml version="1.0" encoding="utf-8" ?>
<DOC>
<DOCNO>823</DOCNO>
<DATE-TIME>1389/12/04</DATE-TIME>
<CATEGORY>اجتماعی</CATEGORY>
<TITLE>وحيد دستجردي:
خدمات طرح پزشك خانواده رايگان است</TITLE>
<SUMMARY>جام جم آنلاين: دكترمرضيه وحيد دستجردي وزير بهداشت، درمان و آموزش پزشكي گفت: با اجراي طرح پزشك خانواده، معضل دريافت زيرميزي توسط برخي پزشكان حل مي‌شود.</SUMMARY>
<NARRATIVE></NARRATIVE>
<TEXT>
به گزارش ايسنا، مرضيه وحيد دستجردي در ديدار با نماينده ولي فقيه و امام جمعه كاشان، تصريح كرد: در قالب اين طرح به ازاي هر 2 هزار و 500 نفر جمعيت يك پزشك در نظر گرفته شده و خدمات آن بصورت رايگان و از سوي دولت ارائه مي‌شود.

وي گفت : طرح پزشك خانواده در بيش از 50 كشور دنيا از جمله انگليس با موفقيت اجرا شده‌ است.

دستجردي با تقدير از رهنمودهاي امام جمعه كاشان خاطرنشان كرد: در مقوله اخلاق پزشكي شوراي عالي اخلاق پزشكي براي برنامه‌ريزي و مشاوره تشکيل شده است .

دستجردي با اشاره به ورود دروس اخلاق به علوم پزشکي خاطرنشان كرد: از ديگر اقدامات اين وزارتخانه تاسيس دپارتمان‌هاي اخلاق پزشكي است.

وي از اقدامات صورت گرفته براي جلوگيري از اختلاط زن و مرد، به طراحي بيمارستان جامع زنان در كشور اشاره و تصريح كرد: درهفته آينده كلنگ چند بيمارستان جامع زنان به زمين مي‌خورد و در شهرستان‌ها نيز مطالعات آن در حال پيگيري است.

دستجردي در پاسخ به سوال يكي از روحانيون حاضر در اين جلسه مبني بر خدمات دندانپزشكي ويژه طلاب يادآور شد: دولت وظيفه حمايت از حوزه‌هاي علميه را دارد و براي حل مشكل طلاب نيز يك يونيت دندانپزشكي ويژه حوزه‌هاي علميه در كاشان تشكيل مي‌شود.

وزير بهداشت همچنين گفت: 46 هزار تخت بيمارستاني به مجموع تخت‌هاي بيمارستان‌هاي كشور افزوده مي‌شود. </TEXT>
</DOC>