<?xml version="1.0" encoding="utf-8" ?>
<DOC>
<DOCNO>822</DOCNO>
<DATE-TIME>1389/11/26</DATE-TIME>
<CATEGORY>اجتماعی</CATEGORY>
<TITLE>دستجردي:
پزشک خانواده از سردرگمي بيمار جلوگيري مي‌کند</TITLE>
<SUMMARY>جام جم آنلاين: وزير بهداشت، درمان و آموزش پزشکي، جلوگيري از سردرگمي بيماران براي مراجعه به پزشکان متعدد را از مزاياي طرح پزشک خانواده بيان کرد.</SUMMARY>
<NARRATIVE></NARRATIVE>
<TEXT>
به گزارش مهر، مرضيه وحيد دستجردي  افزود: انجام آزمايش هاي مختلف تخصصي و تشخيصي و مراجعه به پزشک متخصص، مراحل بستري و عمل جراحي به طور کامل با همراهي پزشک خانواده و به صورت الکترونيک انجام مي شود.

وزير بهداشت گفت: با اجراي طرح پزشک خانواده، اگر پزشکي نسبت به تشخيص بيماري فرد مشکوک بود، مي تواند بيمار را به سطوح بالاتر ارجاع دهد تا تشخيص نهايي در مورد بيماري وي داده شود.

وي اظهار داشت: در اين طرح، بيماران متولي و مشاور امين پيدا مي کنند که آن مشاور خانواده است.

دستجردي اضافه کرد: پزشک خانواده ديدگاه هاي پزشکي و درماني دارد، يعني در واقع ديدگاه سلامت محور است.

وزير بهداشت درباره تشکيل پرونده پزشکي به صورت الکترونيکي براي بيمار تصريح کرد: بيمار با تشکيل اين پرونده به مراکز درماني ارجاع داده مي شود و در صورت نياز به جراحي نيز هماهنگي هاي لازم صورت مي گيرد.

دستجردي افزود: با اجراي اين طرح، چنانچه پزشکي نسبت به تشخيص بيماري فرد مشکوک بود، مي تواند بيمار را به سطوح بالاتر ارجاع دهد تا تشخيص نهايي در مورد بيماري وي داده شود. از اين رو، در سيستم پزشک خانواده، بيمار به طور مستقيم به دست يک پزشک حاذق سپرده مي شود که تا آخرين لحظه بهبودي همراه بيمار خواهد بود.

وي خاطرنشان کرد: تمام اين مراحل از طريق دفترچه بيمه، با کمترين هزينه و در کوتاه ترين زمان انجام مي شود و ديگر در اين سيستم، مشکلي براي پذيرش و بستري شدن بيمار در اورژانس ها و بيمارستان ها وجود نخواهد داشت.</TEXT>
</DOC>