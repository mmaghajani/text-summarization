<?xml version="1.0" encoding="utf-8" ?>
<DOC>
<DOCNO>830</DOCNO>
<DATE-TIME>1391/05/03</DATE-TIME>
<CATEGORY>اجتماعی</CATEGORY>
<TITLE>وعده وزارت بهداشت: دارو رايگان مي‌شود</TITLE>
<SUMMARY></SUMMARY>
<NARRATIVE></NARRATIVE>
<TEXT>
رييس سازمان غذا و دارو در خصوص روند ارائه خدمات دارويي با اجرايي شدن طرح پزشك خانواده و نظام ارجاع گفت: پس از استقرار نظام ارجاع، داروخانه‌هاي مربوطه نبايد بابت ارائه دارو پولي از بيمار دريافت كنند و هزينه دارو توسط سازمان‌هاي بيمه‌گر پرداخت مي‌شود.

دكتر احمد شيباني در گفت‌وگو با ايسنا، با بيان اين كه فرانشيز دارو در سطح يك ارائه خدمات رايگان است، اظهار كرد: جايگاه داروسازان و نحوه ارائه خدمات دارويي در پزشك خانواده تعريف شده است، در اين فرآيند پزشك خانواده در صورت نياز اقدام به تجويز دارو كرده و بيمار با در دست داشتن نسخه به داروخانه مراجعه مي‌كند و داروساز پس از تحويل دارو مجاز به دريافت وجهي از جانب بيمار نيست.

وي اضافه كرد: طي هماهنگي‌هاي صورت پذيرفته با مجموعه وزارت بهداشت، جايگاه و نحوه ارائه خدمات دارويي به خوبي ديده شده و آن را به اجرا درخواهيم آورد.

به گزارش ايسنا، مطابق دستورالعمل نسخه 02 نظام ارجاع و پزشك خانواده در مناطق شهري، بخشي از هزينه خدمات درماني ارائه شده توسط خود بيمار به ارائه‌ كننده خدمت پرداخت مي‌شود. در برنامه پزشک خانواده فرانشیز دارو و ویزیت پزشک خانواده و تیم سلامت سطح یک رایگان خواهد بود و برای جلوگیری از تجویز غیرمتعارف دارو و پاراکلینیک عملکرد پزشک در این زمینه در پایش او به طور محسوس لحاظ می‌شود.</TEXT>
</DOC>