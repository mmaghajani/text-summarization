<?xml version="1.0" encoding="utf-8" ?>
<DOC>
<DOCNO>806</DOCNO>
<DATE-TIME>1391/02/17</DATE-TIME>
<CATEGORY>ورزشی</CATEGORY>
<TITLE>افتتاح رسمي ‌استاديوم المپيك لندن</TITLE>
<SUMMARY>جام جم آنلاين: استاديوم المپيك لندن شامگاه شنبه با حضور 40 هزار تماشاگر و در دقيقا در فاصله زماني 2012 ساعت تا آغاز رسمي بازي ها در 27 ژوئيه رسما افتتاح شد.</SUMMARY>
<NARRATIVE></NARRATIVE>
<TEXT>
به گزارش روز يكشنبه جام جم آنلاين به نقل از يورواسپرت، يك دختربچه 9 ساله كه از ميان جمعيت انتخاب شده بود دكمه رها كردن بادكنك هاي سفيد را فشرد و هزاران بادكنك سفيد در تاريكي شب به هوا رفتند.

سباستين كو رييس كميته برگزاركننده المپيك لندن در پايان اين مراسم كه با نورافشاني ليزري  و موسيقي همراه بود، افتتاح رسمي استاديوم المپيك را لحظاتي تاريخي توصيف كرد.

قبل از آغاز مراسم رسمي ، نخستين رقابت دو و ميداني  در سطح قهرماني دانشگاه هاي  بريتانيا در پيست دو و ميداني استاديوم انجام شد كه به مدت شش روز براي آزمايش تاسيسات پيست به طول مي انجامد.

سباستين كو گفت: مشاهده ورزشكاران روي پيست براي نخستين بار يك لحظه استثنايي است. تماشاگران در اين ميان نقشي حياتي دارند تا بتوانيم تاسيسات پيست را بيازماييم. مترجم : بهرام افتخاري</TEXT>
</DOC>