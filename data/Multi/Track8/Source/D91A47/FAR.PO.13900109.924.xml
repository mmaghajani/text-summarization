<?xml version="1.0" encoding="utf-8" ?>
<DOC>
<DOCNO>924</DOCNO>
<DATE-TIME>1390/01/09</DATE-TIME>
<CATEGORY>سیاسی</CATEGORY>
<TITLE>يك خبرگزاري عراقي:
امام موسي صدر دو ماه پيش در ليبي ديده شده است </TITLE>
<SUMMARY>خبرگزاري فارس: يك خبرگزاري عراقي به نقل از مقامات آگاه در ژنو نوشت كه رهبر ربوده شده شيعيان لبنان دو ماه پيش در ليبي ديده شده است.</SUMMARY>
<NARRATIVE></NARRATIVE>
<TEXT>
به گزارش فارس به نقل از خبرگزاري "النخيل"، برخي منابع آگاه آفريقايي مقيم ژنو اعلام كردند كه امام "موسي صدر" رهبر شيعيان لبنان زنده است و دو ماه پيش در ليبي ديده شده است. اين منابع اطلاعاتي و رسانه‌هاي مختلف عربي و غربي به نقل از مقامات نظامي ليبي اعلام كرده‌اند كه امام موسي صدر در قيد حيات است و حال او خوب است. اين منابع آفريقايي و بويژه مصري كه قضيه ناپديد شدن امام موسي صدر را دنبال مي‌كنند، تاكيد كردند كه امام موسي صدر هنوز در قيد حيات است. امام موسي صدر در تاريخ بيست و پنجم آگوست 1978 همراه با دو نفر به نام‌هاي شيخ "محمد يعقوب " و "عباس بدر الدين " سردبير خبرگزاري لبنان وارد ليبي شد و قرار بود شب 29 يا 30 آگوست با قذافي نشستي برگزار كند، اما از آن روز به بعد ناپديد شد. مسئولان ليبي مدعي هستند كه قذافي به طور غيرمنتظره ملاقات خود با ايشان را لغو كرده است. طرابلس مدعي است كه وي با يك هواپيما به ايتاليا رفته است اما دولت ايتاليا ورود وي به اين كشور را رد كرده است، شيعيان لبنان معتقدند كه دولت ليبي به دلايل سياسي وي را ربوده است. اين در حالي است كه برخي گزارش‌هاي رسانه‌اي از انتقال امام موسي صدر به خارج از ليبي در جريان ناآرامي‌هاي اخير خبر داده‌اند و ديكتاتور ليبي چندي پيش بار ديگر ادعاهاي خود درباره ربوده شدن امام موسي صدر در اين كشور را تكرار كرد و مدعي شد كه اطلاعي از سرنوشت او ندارد. انتهاي پيام/++</TEXT>
</DOC>