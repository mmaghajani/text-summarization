<?xml version="1.0" encoding="utf-8" ?>
<DOC>
<DOCNO>930</DOCNO>
<DATE-TIME>1390/08/19</DATE-TIME>
<CATEGORY>سیاسی</CATEGORY>
<TITLE>سیف الاسلام شهادت امام موسی را تأیید کرد </TITLE>
<SUMMARY>برخی منابع اعلام کرده بودند که پیکر امام موسی صدر در دهکده ای در اطراف طرابلس دفن شده است، اما تاکنون هیچ مدرک مستدلی درخصوص کشته شدن ایشان ارائه نشده است.</SUMMARY>
<NARRATIVE></NARRATIVE>
<TEXT>
˝سیف الاسلام قذافی˝ سال گذشته و در جریان دیدار با یک مقام لبنانی خبر کشته شدن امام موسی صدر را تأیید کرد.

به گزارش باشگاه خبرنگاران، روزنامه " الرای " کویت به نقل از یک منبع اطلاعاتی نوشت: یکی از مقامات لبنان سال ۲۰۱۰ میلادی در آتن با "سیف الاسلام قذافی" دیدار و در خصوص سرنوشت امام موسی صدر سوال کرده بود.

"سیف الاسلام" نیز در پاسخ گفته بود که امام موسی صدر پس از دیدار با "معمر قذافی" دستگیر و چند روز بعد به همراه دو نفر از همراهانش در لیبی به شهادت رسیدند.

وی تأکید کرده بود که امکان یافتن اجساد امام موسی صدر و دو همراه ایشان وجود ندارد.

امام موسی صدر ۲۸ آگوست سال ۱۹۷۸ میلادی در طربلس با "معمر قذافی" دیدار کرد و چند روز پس از این ملاقات ناپدید شدند و تاکنون هیچ خبری در خصوص وضعیت این افراد بدست نیامده است.

برخی منابع اعلام کرده بودند که پیکر امام موسی صدر در دهکده ای در اطراف طرابلس دفن شده است، اما تاکنون هیچ مدرک مستدلی درخصوص کشته شدن ایشان ارائه نشده است.
</TEXT>
</DOC>