<?xml version="1.0" encoding="utf-8" ?>
<DOC>
<DOCNO>939</DOCNO>
<DATE-TIME>1391/06/07</DATE-TIME>
<CATEGORY>سیاسی</CATEGORY>
<TITLE>امام موسي صدر زنده است</TITLE>
<SUMMARY>جام جم آنلاين: نتيجه تحقيقات ميداني هيات مشترك ليبي و لبنان ثابت كرده است كه امام موسي صدر در قيد حيات مي باشد.</SUMMARY>
<NARRATIVE></NARRATIVE>
<TEXT>
وزير امور خارجه لبنان كه براي شركت در اجلاس غيرمتعهد ها به تهران سفر كرده است، روز سه شنبه در گفت و گو با يكي از خبرگزاري هاي داخلي تاكيد كرد امام موسي صدر به زودي آزاد مي شود . اما او توضيح بيشتري در اين باره ارايه نكرد.

خبرنگار جام جم آنلاين در تماس با داماد امام موسي صدر صحت خبر ارايه شده از سوي وزير خارجه لبنان را جويا شد.

« مهدي فيروزان» گفت:‌پس از تشكيل هيات مشترك ليبيايي- لبناني ، تحقيقات ميداني گسترده اي براي روشن شدن سرنوشت امام موسي صدر آغاز شد.

وي افزود: نتيجه اين تحقيقات كه به صورت مستند به مقامات لبناني تسليم شده است نشانگر اين حقيقت است كه امام موسي صدر زنده است.

وي تاكيد كرد كه خانواده امام موسي صدر خود را براي استقبال از او آماده كرده اند.</TEXT>
</DOC>