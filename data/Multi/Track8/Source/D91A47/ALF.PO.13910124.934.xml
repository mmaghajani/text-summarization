<?xml version="1.0" encoding="utf-8" ?>
<DOC>
<DOCNO>934</DOCNO>
<DATE-TIME>1391/01/24</DATE-TIME>
<CATEGORY>سیاسی</CATEGORY>
<TITLE>ادعای پیدا شدن جسد احتمالی امام موسی صدر</TITLE>
<SUMMARY></SUMMARY>
<NARRATIVE></NARRATIVE>
<TEXT>
سخنگوي رسمي دولت ليبي اعلام كرد كه جسدي در منطقه تاجوراء اين كشور پيدا شده كه ممكن است پيكر امام موسي صدر باشد.

به گزارش ايسنا، به نقل از شبكه الجزيرة، ناصر المانع، سخنگوي رسمي دولت ليبي اعلام كرد: در قبرستاني واقع در منطقه تاجوراء جسدي پيدا شده است كه احتمال مي دهيم جسد امام موسي صدر باشد.

امام موسي صدر و دوتن از همراهانش در سال ۱۹۷۸ در سفر خود به ليبي و بنا به دعوت رسمي معمر القذافي، ديكتاتور سابق ليبي ربوده شدند.

المانع هم‌ چنين تاكيد كرد: اين پيكر به يكي از بيمارستان‌هاي طرابلس منتقل شد تا آزمايش‌ دي ان اي بروي آن انجام بگيرد.

مصطفى عبد الجليل، رئيس شوراي ملي انتقالي ليبي چندي قبل اعلام كرده بود كه كميته‌‌اي براي تحقيق در خصوص سرنوشت امام موسي صدر تشكيل شده است.

وي هم‌چنين تاكيد كرده بود كه برخي از افراد نزديك به قذافي شاهد "جنايت معمر قذافي در حق امام موسي صدر" بوده‌اند.

اخيرا نيز عدنان منصور، وزير خارجه لبنان در راس هياتي رسمي براي پيگيري سرنوشت امام موسي صدر به ليبي سفر كرده بود. </TEXT>
</DOC>