رئيس كل بانك مركزي روز چهارشنبه هفته گذشته تعدادي از اقتصاددانان كشور از طيف‌هاي متنوع فكري را به دفتر خود فراخواند تا درباره تصميم به حذف صفرهاي پول ملي با آنها مشورت كند.
در اين جلسه همه شركت‌كنندگان با حذف صفرهاي پول ملي در شرايط تورمي مخالفت و اجراي آنرا فقط در شرايط مهار تورم، مفيد دانستند.
داوود دانش جعفري اهتمام دولت به حذف صفرهاي پول ملي در شرايط تورمي، اجراي هدفمندي يارانه‌ها و تحريم اقتصادي، ايجاد كننده مشكلي مضاعف دانست.

دكتر بيژن بيدآباد نيز گفت در صورت اصرار دولت به حذف پول‌ها، حذف سه صفر بهتر از چهار صفر است چرا كه حذف چهارصفر براي طبقات مسن و كم سواد را دچار مشكل مي‌كند.
دكتر مسعود نيلي نيز گفت حذف صفرهاي پول ملي بايد براساس نيازهاي اقتصاد كلان باشد نه اينكه از خارج از بانك مركزي به بانك مركزي ابلاغ شود و با اجراي اين تصميم به شدن مخالفت كرد.

دكتر سيد نوراني نيز از اينكه براي چنين كاري بانك مركزي بعد از اتخاذ تصميم، اقدام به مشورت گيري مي‌كند، انتقاد كرد
 حذف صفر از پول ملي هيچ تاثيري بر نرخ‌هاي برابري پول ملي با ساير ارزها ندارد و فقط موجب کوچك شدن مقياس اندازه‌گيري پول ملي با پول ساير کشورها مي‌شود.

حذف صفر از پول ملي در بسياري از كشورهاي حتي جهان سومي هم رخ داده و آنها با حذف صفرهاي اضافي از پول ملي خود، در جهت رشد و پويايي اقتصاد كشورشان گام برداشتند.
در حال حاضر تورمي هم در حوزه نيازهاي روزانه مردم، در جامعه وجود دارد كه شايد حذف صفرهاي پول ملي به شوك ديگري در حوزه نيازهاي روزانه مردم منجر شود.
در این چارچوب می‌توان به لزوم افزایش راندمان نقش اجتماعی و اقتصادی پول، کاهش هزینه‌ها، اتلاف وقت و تسریع در فعالیت‌های اقتصادی، ایجاد تناسب بین قدرت خرید پول ملی و حجم پول در گردش اشاره کرد که درصورت اجرای صحیح طرح می‌تواند در توسعه اقتصادی کشور اثرگذار باشد.
حذف تدریجی صفر از پول ملی به معنای کاهش تدریجی ارزش پول و برابرکردن قدرت خرید است. 
در این حالت هر کسی که پول نقد دارد متضرر می‌شود و افرادی که دارایی غیرنقدی دارند، این کاهش ارزش پول تاثیر چندانی در ثروت آنها نخواهد داشت. این موضوع در کشورهای پیشرفته نیز به‌خوبی مشاهده شد.

هرچند حذف صفر از پول ملی، می‌تواند تأثیرات مثبتی در فضای اقتصادی کشور بگذارد، مهمترین لازمه این کار، اصلاح ساختاری اقتصاد کشور و مهار تورم پیش از اجرای آن است.
هزينه چاپ اسکناس و ضرب سکه هاي جديد که فقط يک بار در زمان اجراي برنامه و هنگامي که دو نوع پول به موازات هم در جريان است افزايش دارد. با توجه به اينکه با حذف صفر، قطع اسکناس درشت و به تبع آن تعداد اسکناس در جريان کاهش مي يابد، هزينه چاپ در بلند مدت تنزل خواهد داشت.

لازم است از مدت ها قبل از اجراي برنامه اصلاح، آموزش‌هاي لازم متناسب با سطح درک لايه‌هاي مختلف اجتماع به آنان داده شود.


8 دلیل بانک مرکزی برای حذف صفرهای پول
 الف - استفاده از ارقام بزرگ در مبادلات ساده روزمره

 ب- مشکلات مترتب در زمینه ‌های محاسباتی وحسابداری دفاتر

 ج- نا امنی در حمل مقادیر زیاد پول حتی برای مبادلات روزمره

 د- معطل شدن درصف بانک ها و معضلات شمارش حجم بالای اسکناس وسکه

 هــ تغییر واحد پول کشور از ریال به تومان به دلیل بزرگ شدن ارقام پولی

 و- اجبار در استفاده از ایران چک با توجه به مشکلات حقوقی ناظر برآن

 ز- هزینه بالای چاپ و امحای اسکناس های درجریان با توجه به حجم انبوه اسکناس

 ح- بالا بودن استهلاک اسکناس به دلیل نگهداری آن درحجم زیاد
 با کم شدن صفرها مشکل کالاهايي که ارزش آنها کمتر از 1000 تومان فعلي است که از قضا اين کالاها در جامعه کم هم نيستند وجود خواهد داشت
از طرفي اينکه 3 صفر از پول ملي حذف شود يا 4 صفر نيز محل مناقشه است.
