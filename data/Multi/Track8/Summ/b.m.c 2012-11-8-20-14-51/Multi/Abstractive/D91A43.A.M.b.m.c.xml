با وجود قطعیت بروز زلزله درتهران از عمده مشکلات مردم، بافت فرسوده و کمبود امکانات و تجهیزات مقابله می باشد که درصورت عدم ایمن سازی وآموزش به موقع وسریع به مردم،فاجعه ای در انتظار پایتخت خواهد بود.
از مسائل نگران کننده در رابطه با وقوع زلزله احتمالی در تهران، شبکه انتقال گاز می باشد که درصورت وقوع انفجار و آتش سوزی درآنها یک فاجعه انسانی رخ خواهد داد؛اما خوشبختانه این مشکل با مقاوم سازی خط لوله ها دربرابر لرزه ها تا حدزیادی رفع شده است.
درنظر نگرفتن حریم گسل ها و ساخت وساز بی رویه وبدون اصول مهندسی برای مناطق زلزله خیز از عوامل نگران کننده ای است که دامنه تخریب ها وخسارات را افزایش می دهد؛در حالی که با اندیشیدن تدبیری در ساخت وساز درحریم گسل وایمن سازی نگرانی ها کاهش می یافت.
درصورت وقوع حادثه ای مانند زلزله درتهران پزشکی قانونی که مسئولیت شناسایی را دارد توانایی چنین پاسخگویی سنگینی را ندارد وباید دنبال راه هایی برای کاهش تلفات گشت.
درحال حاضر دربسیاری ازنقاط تهران پایگاه های امداد واسکان موقت مردم دایرشده و امر آموزش و تهیه نقشه مناطق امن برای راهنمایی مردم نیز با حضور جمعیت هلال احمر به خوبی درحال اجرا می باشد.
همچنین انبارهایی جهت جمع آوری اقلام امدادی،بهداشتی و زیستی تدارک دیده شده اند و آموزش دانش آموزان جهت مقابله با این حادثه نیز پیشرفت خوبی داشته است.
با اینکه پارک ها و مناطقی از شهر تهران برای اسکان موقت زلزله زدگان اختصاص داده شده است، اما این فضا فقط گنجایش جمعیت محدودی را دارد؛ بهترین راه کاهش تلفات آموزش مردم و ایجاد گروه های داوطلب در محله ها و تهیه نقشه امن و در اختیار گذاشتن وسایل ضروری، است.