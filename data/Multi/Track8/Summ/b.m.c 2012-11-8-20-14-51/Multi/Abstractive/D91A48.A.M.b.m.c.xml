انفجار سکوی نفتی شرکت بريتيش پترليوم باعث مرگ 11 نفر ازکارگران و تاثیرات منفی شدیدی بر اکوسیستم منطقه و همچنین صنعت ماهیگیری و توریسم این منطقه گذاشته است.
نشت نفت در خلیج مکزیک لطمات جبران ناپذیری بر شرایط زیستی جانوران گذاشته و نه تنها زندگی جانوران این منطقه بلکه سایر مناطق را نیز به خطر می اندازد.
آثارسوء این واقعه که بدترین آلودگی ثبت شده در جهان به شمار می آید، زندگی نسل های آینده جانوران را نیز به خطر می اندازد و آسیب پذیری گونه های در معرض انقراض را بالا می برد.
این آلودگی باعث تلف شدن تعداد زیادی از پرندگان و لاک پشتان و درمعرض خطر قرارگرفتن برخی گونه های آبزی وگیاهان دریایی شده است.
افزایش هزینه های این شرکت برای مهار نشت نفت سبب کاهش شدید ارزش سهام این شرکت شده که علیرغم اختصاص 20 میلیارد دلار برای مهار نشت نفت ممکن است این رقم به نزدیک 50 میلیارد دلار نیز برسد و خسارت سنگینی به این شرکت وارد آید.
همچنین تخمین زده می شود که این واقعه حدود 14 میلیارد دلار به اقتصاد آمریکا خسارت وارد می کند که این چالشی در روابط آمریکا و انگلیس بوجود خواهد آورد.
نه تنها شرکت بريتيش پترليوم با کاهش ارزش سهام و ازبین رفتن سرمایه مواجه شده بلکه این زیان اقتصادی گریبانگیر شرکت های همکار و دخیل در این پروژه و نیز از بین رفتن حدود 17هزار فرصت شغلی درمناطق ساحلی شده است.
به علاوه اینکه شرکت بی پی باید خسارات  آسیب دیدگان این حادثه و ضررهای وارده به صنعت ماهیگیری و توریسم این منطقه را نیز تقبل کند. 