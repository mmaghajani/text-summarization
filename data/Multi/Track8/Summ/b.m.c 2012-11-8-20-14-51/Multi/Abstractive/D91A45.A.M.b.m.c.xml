تا پایان سال 2011 میلادی جمعیت جهان به 7 میلیارد نفر میرسد؛ همچنین طبق آمارها تخمین زده می شود که تا سال 2050 جمعیت جهان به مرز 9 میلیارد نفربرسد و همچنین تا سال 2100 از مرز 10 میلیارد عبور کند که این افزایش جمعیت شهری، شهرهای بزرگ جهان را دچار چالش های جدی می کند.
بیشترین افزایش جمعیت به آسیا وآفریقا مربوط می شود و دراین میان آفریقا وآسیا حدود 86 درصد رشد جمعیت شهری جهان را به خود اختصاص خواهند داد و همچنین انتظار میرود بزرگترین افزایش جمعیت شهری در هند، چین،نیجریه،آمریکا و اندونزی طی دهه های آینده به وقوع بپیوندد.
پیش بینی می شود که درآینده کشور هند جای چین را به عنوان پرجمعیت ترین کشور دنیا اشغال کند و این موضوع افزایش جمعیت فقیر در مناطق شهری را تشدید و عدم دسترسی آنها به خدمات بهداشتی و منابع مورد نیاز شرایط شهرها را بحرانی تر می کند.
در پی این رشد جمعیت تغییرات شدید جوی و افزایش دما زندگی میلیون ها انسان را به مخاطره می کشاند و از سویی با گسترش و بهبود خدمات بهداشتی و افزایش میانگین سنی، نمی توان داشتن یک زندگی کاملا در رفاه را برای تمام بشریت با توجه به منابع موجود متصور شد.
رشد پرشتاب جمعیت باعث افزایش تقاضا برای منابع زیستی وفشار بر محیط زیست می شود که حاصلی جز تهی شدن کره زمین ازمنابع و عدم توانایی انسانها در تامین احتیاجات ودر نتیجه گسترش فقر و تهدید زندگی میلیون ها انسان نخواهد داشت.
مساله آب در دهه های آینده به موضوعی بحرانی برای بشریت تبدیل خواهد شد زیرا با رشد فزاینده جمعیت و کمبود منابع آبی بسیاری از مردم جهان به آب سالم وکافی دسترسی نخواهند داشت؛علاوه برآن با کمبود آب کشاورزی وسایر صنایع نیز با مشکل مواجه خواهند شد که چالش ها را بیشتر خواهد کرد.
برای حل این مشکلات دولت ها باید بااندیشیدن تدابیر وتقسیم درست دارایی ها ومنابع بین مردم ، آموزش مردم واتخاذ سیاست های درست برای حمایت ازکاهش نرخ باروری در کنترل جمعیت موفق باشند.