اگر چه كارشناسان فوران‌هاي آتشفشاني در يخچال‌هاي ايسلند را محركي براي ارتقاي گردشگري اين كشور با ورود گردشگران اروپايي مي‌دانستند، اما اكنون اين گدازه‌ها علاوه بر بيرون راندن گردشگران از اين كشور، ضربه‌اي سنگين را نيز بر صنعت گردشگري اروپا وارد كرد.
شرايط موجود، آينده اروپا را با اختلال مواجه كرده و كاهشي 20 درصدي را در ورود گردشگر به اين قاره به وجود مي‌آورد، اگر چه برخي ديگر از كارشناسان ركود 40 تا 60 درصدي را براي اروپا پيش بيني كرده‌اند. 
برخي کارشناسان از احتمال بهبود شرايط جوي طي روزهاي آينده خبر مي دهند، اما مسئولان از ذکر تاريخ دقيقي براي اين مسئله خودداري مي کنند.
صنعت هواپيمايي اروپا با بحران جديدي روبرو است.
اتحاديه اروپا نمي تواند با صدور مجوز براي انجام پروازهاي هوايي جان مسافرين را به خطر اندازد؛ اين در حالي است كه سازمان بين المللي حمل و نقل هوايي ياتا ضمن انتقاد از اتحاديه اروپا خواستار تلاش بيشتر بروكسل براي بازگشايي فرودگاهها در سراسر كشورهاي اروپايي شده است .
ميزان زيان و ضرر ناشي از آتشفشان ايسلند بر شركتهاي هواپيمايي و صنعت توريسم اروپا بيش از 1.5 تا 2.5 ميليارد يورو بوده است . اين مساله موجب لغو 100 هزار پرواز و سرگرداني حدود 10 ميليون مسافر در طول يك هفته شده است .
سازمان جهانی گردشگری برآورد کرد اختلال در ماجرای ناشی از خاکستر آتشفشان ایسلند زیانی بالغ بر 2.3 میلیارد دلار (1.7 میلیارد یورو) به بخش گردشگری اروپا وارد شده است
یک گروه تحقیقات اقتصادی انگلیسی اعلام کرد، نه فقط هوانوردی جهانی، بلکه اقتصاد جهانی هم به شدت تحت تاثیر ابر خاکستری ناشی از فعالیت آتشفشان ایسلند قرار گرفت.