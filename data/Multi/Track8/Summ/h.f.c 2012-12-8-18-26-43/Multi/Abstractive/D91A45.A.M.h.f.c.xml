تأمین غذا به تنهایی برای غلبه بر بحران جمعیت کافی نیست و باید به ثبات جمعیت کشورها نیز فکر کنیم.
در سال 2010، براساس گزارش سازمان ملل 6.9 ميليارد نفر در جهان زندگي مي‌کنند و تاسال 2050 جمعیت جهان از مرز ۹ میلیارد نفر فرا‌تر خواهد رفت. ولی در دو هزار سال پیش جمعیت جهان 300 میلیون نفر برآورد شده بود و بیش از 18 قرن طول کشید تا مرز یک میلیاردی را پشت سر بگذارد.
جمعیت جهان به ویژه در آفریقا رو به فزونی است و تا سال 2050 بیشترین رشد جمعیت را کشورهای آفریقایی خواهند داشت. این افزایش جمعیت باعث افزایش فقر و نیز تغییرات اقلیمی می شود.
اگر توليد محصولات کشاوزي و افزايش کيفيت اين محصولات با رشد جمعيت جهان هماهنگ نباشد کره زمين به سوي فاجعه‌اي انساني و زيست‌محيطي حرکت مي‌کند. رشد مصرف آب نیز باتوجه به افزایش جمعیت سریعتر پیش می رود. 
افزایش جمعیت بیشتر در کشورهای واقع در صحرای آفریقا، آسیا، اقیانوسیه و آمریکای لاتین اتفاق خواهد افتاد و بیشترین آن در هند، چین، نیجریه، آمریکا و اندونزی می باشد. از طرفی دیگر در اروپا و کشورهای توسعه یافته ای مانند ژاپن و آلمان نرخ رشد جمعیت ثابت می ماند و یا حتی کاهش می یابد.
از پیامدهای این معضل گرسنگی و مرگ زودرس در کشورهای فقیر است. از سویی دیگر توليد گاز دي‌اكسيدكربن كه نشانه ميزان مصرف انرژي است، در كشورهاي توسعه يافته تا 50 برابر بيشتر از كشورهاي توسعه نيافته است.
