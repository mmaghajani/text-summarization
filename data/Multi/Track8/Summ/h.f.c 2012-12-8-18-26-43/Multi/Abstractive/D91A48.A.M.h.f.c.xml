طی 87 روز حدود 350 میلیون لیتر نفت خام از یک حلقه چاه نفت در خلیج مکزیک فوران کرد و به دریا ریخت. این نشت نفت 14 میلیارد دلار به آمریکا خسارت زد. همچنین باعث کاهش 13 درصدی ارزش سهام شرکت بریتیش پترولیوم شد. در نهایت مهندسین این شرکت توانستند نشت نفت را از سکوی نفت آسیب دیده در خلیج مکزیک مهار کنند.
ولی این آلودگی نفتی صنعت ماهیگیری و توریسیم را در این خلیج به خطر انداخته است و موجب شده 17 هزار فرصت شغلی در مناطق ساحلی از بین برود. همچنین حیوانات دریایی را که در حال انقراض هستند، تهدید می کند.
با توجه به آمارهای آمریکا که بیش از 20 تا 43 میلیون گالن نفت وارد خلیج مکزیک شده است، شرکت بی پی باید حدود 480 میلیون یا حتی بیشتر جریمه شود. به گفته آمریکا، این بحران را بزرگترین فاجعه زیست محیطی در آمریکا است.
این فاجعه باعث کشته شدن 11 کارگر این شرکت نیز شده است.
آمریکا و شرکت بی پی هزینه های زیادی را برای مهار کردن نفت خرج کرده اند. برای این کار شرکت بی پی اعلام کرده است که قصد دارد بيش از 30 ميليارد دلار از دارايي هاي خود در بخش بالا دستي صنايع نفت و گاز را طي 18 ماه آينده به فروش رساند تا هزینه ها تأمین شود. 
انتشار گاز متان در محل نشت نفت بیش از میزان عادی است که وقتی متان بیش از اندازه منتشر شود، به علت اکسیژن زدایی کردن آب این منطقه زنجیره غذایی خلیج مکزیک(منطقه مرگ آبزیان) را کاملا تغییر می دهد.
در پی این انفجار پرنده ها و لاک پشت های زیادی تلف شدند و حدود 90درصد از 40 گروه عمده مرجان‌های به شدت آسیب‌دیده خلیج مکزیک، بی‌رنگ شده‌اند.
ولی با این حال عواقب زیست محیطی این فاجعه تا چند دهه آینده مشخص نیست.