چاقی بیماری کشنده‌ایی نیست اما با بسیاری از بیماری‌های غیرواگیر در ارتباط است به طوری که می‌توان آن را مادر تمام بیماری‌ها دانست، چاقی علاوه بر مشکلات روان‌شناختی همچون: افسردگی، اضطراب، محرومیت‌های اجتماعی و حقارت در برابر دیگران، کاهش قدرت یادگیری، کاهش اعتماد به نفس، موجب افزایش ابتلا به بیماری‌های مزمن در سنین بالا می‌شود از جمله: مبتلا شدن به بیماری‌های قلبی و عروقی، فشار خون بالا، دیابت، انواع سرطان‌ها، اختلالات مغزی، افزایش فراموشی، مشکلات استخوانی و مفصلی از جمله: شکستگی استخوان، ساییدگی زانو، آرتروز،_ افزایش نازایی و ناباروری، افزایش بیماری‌های دوران بارداری و افزایش خطر مرگ مادر و تاخیر رشد کودک، آب مروارید و بروز  مشکلات تنفسی، نارسایی کبدی، تحریک بیماری رفلاکس از دیگر بیماری‌ها مرتبط با چاقی است. علاوه بر این بیماری‌ها، چاقی مقاومت بدن را کم می‌کند و سبب کاهش تاثیر دارو در بدن می‌شود. 
در نهایت می‌توان گفت چاقی سبب کاهش متوسط سن و افزایش مرگ‌و میر می‌شود.    