امام موسی صدر، پایه گذار تیم‌های مقاومت لبنان و موسس جنبش امل لبنان، مخالف درگیری ‌های مذهبی در لبنان، در سال 1978 در سفری به لیبی بنا به دعوت قذافی به همراه دو تن از همراهانش به طرز مشکوکی ربوده شدند و از همان سال دوستداران ایشان به دنبال ردپایی از وی می‌گردند و معتقدند که وی به دلایل سیاسی ربوده شده است. فرضیه‌های بسیاری در رابطه با وی مطرح شده است، 1. خود قذافی در ابتدا اعلام کرد از سرنوشت امام موسی اطلاعی ندارد و معتقد بود وی با هواپیما به ایتالیا رفته است، اما ایتالیا این خبر را تکذیب کرد. 2. با وجود تکذیب قذافی، امام موسی صدر از سوی کارگران و پزشک معالج وی در لیبی دیده شده است. 3. برخی از گزارشات نیز مبنی بر انتقال امام موسی به خارج از لیبی است. 4. برخی هم معتقدند  که وی در تمام این سال‌ها در زندان بوده است و از بیماری قند رنج می‌برده است و سرانجام در زندان بر اثر این بیماری فوت کردند اما جسد وی را دفن نکردند. 5. برخی از همدستان قذافی پس از سقوط حکومت وی اعلام کردند پس از یک درگیری لفظی میان قذافی و امام موسی صدر، قذافی امام موسی را به شهادت رسانده است، مخالفان رژیم قذافی و شورای انتقالی لیبی هم خبر دفن امام موسی صدر را در یکی از گورستان‌های طرابلس داد. اما آخرین فرضیه‌ایی که خانواده امام موسی صدر هم با آن اتفاق نظر دارند این است که امام موسی صدر در قید حیات هستند زیرا دلایل کافی برای این امر وجود دارد علاوه بر آن جسد یافته شده متعلق به امام موسی صدر نبوده است به همین دلیل هنوز هم خانواده وی منتظر بازگشت او هستند.    