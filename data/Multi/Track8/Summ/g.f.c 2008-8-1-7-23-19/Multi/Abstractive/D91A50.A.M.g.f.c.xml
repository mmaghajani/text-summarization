در دوران قدرت سیلویو برلوسکونی، نخست وزیر 74 ساله‌ی ایتالیا، مرد خاص سیاست، اتهامات زیادی به وی نسبت داده شد که برخی از آن‌ها به شرح زیر است:
1. متهم کردن وی به فسادهای مالی همچون: تقلب مالیاتی برلوسکونی و پسرش، رشوه دادن به افراد سرشناسی همچون وکلا، تاجران روزنامه نگاران و سناتور ایتالیا به منظور غلبه بر رقیبان یا تبرئه کردن خود از اتهامات مالی و سرپوش گذاشتن بر آن‌ها.
2. رسوایی‌های اخلاقی وی از جمله تجاوز به دختران زیر سن قانون و حق‌السکوت گرفتن از آنان، علاوه بر آن او را متهم به 13 جرم جنسی کرده‌اند. 
شنود مکالمات تلفنی، تحت فشار قراردادن پلیس مبنی بر نادیده گرفتن فسادهایش، سوء استفاده از قدرت و سوء مدیریت، بی کفایتی در مواجه با بحران مالی و وعده‌های عمل نشده، سبب شد تا وی در پارلمان ایتالیا استیضاح شود ولی باز هم با وجود از دست دادن حمایت هم حزبی‌هایش توانست رای اعتما بگیرد و از سقوط نجات پیدا کند. شکست وی در انتخابات محلی، بالاگرفتن اتهامات وارده به برلوسکونی و انزاجار مردم از او، وی را مجبور به کناره گیری از قدرت کرد او نیز پیش شرط استعفای خود را تصویب لایحه اصلاحات اقتصادی معرفی کرد که موافقت شد. وی پس از کناره گیری بارها به میز محاکمه کشیده شد تا به اتهامات خود اعتراف و غرامت آن را بپردازد. با این وجود بار دیگر برلوسکونی نامزد انتخابات پارلمانی شد این در حالی است که وی همچنان به پرونده‌های خود در دادگاه‌ها رسیدگی می‌کند.         