انفجار مهیب در سکوی نفتی شرکت انگلیسی " بی پی " که منجر به نشت بی‌رویه‌ی نفت و آلودگی خلیج مکزیک و ایالات و مناطق ساحلی مجاور شد زیان‌های اقتصادی و محیط زیستی بسیاری به این مناطق وارد کرد. این حادثه که از آن به عنوان بزرگترین فاجعه زیست محیطی در تاریخ آمریکا یاد می‌کنند مهار آن 5 ماه به طول انجامید.
از جمله زیان‌های اقتصادی وارد بر ایالت‌های مجاور این سکوی نفتی می‌توان به موارد زیر اشاره کرد: وارد شدن زیان بسیار به صنعت ماهیگیری و صنعت توریسم و گردشگری و آسیب وارد شدن به رستوران‌ها و هتل‌داران این حوزه. شرکت بی پی نیز بر اثر این حادثه زیان‌های اقتصادی بسیاری را متحمل شد، از جمله: کاهش چشمگیر سود بی پی، متضرر شدن به موجب جبران خسارت آسیب‌دیدگان این حادثه و پرداخت بودجه کلان  برای پاکسازی خلیج مکزیک، از بین رفتن سرمایه سهام داران این شرکت، فروش بخشی از دارایی خود برای تامین مالی هزینه‌های اخیر، علاوه بر آن کشته شدن 11 کارگر این شرکت، از بین رفتن فرصت‌های شغلی مناطق ساحلی و  افزایش رشد قیمت نفت و گاز در جهان از جمله پیامدهای سوء این حادثه بود. از جمله خسارت‌های وارد شده بر محیط زیست می‌توان موارد زیر را نام برد:تهدید انقراض جانوران دریایی نادر و کمیاب، نابودی ماهی‌ها و جانوران دریایی، به خطر انداختن اکوسیستم و تنوع زیستی جانوری در نسل‌های آینده، ورود مواد شیمیایی به چرخه غذایی و وارد شدن آن به بدن انسان که موجب بروز بیماری و یا تشدید بیماری در چند سال آینده می‌شود.  