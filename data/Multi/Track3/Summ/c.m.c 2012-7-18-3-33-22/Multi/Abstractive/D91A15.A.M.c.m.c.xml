در سی امین جشنواره فیلم فجر در حالی که اغلب کارگردانان شاخص و مطرح سینمای ایران در جشنواره حضور ندارند، استقبال از پیش‌فروش بلیت‌ها فوق‌العاده بوده است، اتفاقی که باید آن‌را بیشتر ناشی از نظم حاکم بر جشنواره امسال دانست.
در بخش آخر مراسم افتتاحیه ی امسال از 5 سینماگر قدیمی كشور آقایان «داود رشيدي»، «جمال شورجه»، «محمد بزرگ‌نيا»، «عليرضا زرين‌دست» و «حسين زندباف» تقدیر به عمل آمد.
همچنین امسال آقایان «یدالله صمدی»، «مجید انتظامی»، «داوود میرباقری»، «ابوالقاسم طالبی»، «احمدرضا معتمدی»، «داوود رشیدی»، «علیرضا رئیسیان»، «اسفندیار شهیدی» و «جمال شورجه» به عنوان داوران بخش مسابقه سینمای ایران سی‌امین جشنواره فیلم فجر (سودای سیمرغ) معرفی شدند.
نامزدها و برندگان سیمرغ های بلورین و دیپلمهای افتخار سی‌امین جشنواره فیلم فجر به قرار زیر بود:

بهترین فیلم:
از میان فیلمهای : «ملکه» ، «نارنجی‌پوش» ، «پل چوبی»، «بوسیدن روی ماه» ،«ضد گلوله» و  «روزهای زندگی» فیلمهای «روزهای زندگی» "سعید سعدی" و "سیما فیلم" و «ضد گلوله» "رضا رخشان" دیپلم افتخار گرفتند.

بهترین کارگردانی: «روزهای زندگی»،«نارنجی‌پوش»، «ملکه»، «بوسیدن روی ماه» و «پذیرایی ساده» فیلم «روزهای زندگی» "پرویز شیخ طادی" سیمرغ بلورین دریافت کرد.

بهترین فیلمنامه: «بوسیدن روی ماه»، «روزهای زندگی»، «ملکه»، «نارنجی‌پوش» و «ضدگلوله»
فیلم "مصظفی کیایی" (ضدگلوله) سیمرغ بلورین گرفت.

بهترین بازیگر مرد: از میان «‌فرهاد اصلانی»، «حمید فرخ‌نژاد»، «رضا عطاران»، «حسین یاری»، «میلاد کیمرام» و «مصطفی زمانی»
 ‌فرهاد اصلانی برای بازی در فیلمهای «خرس» و «زندگی خصوصی»  سیمرغ بلورین دریافت کرد.

بهترین بازیگر زن: «لیلا حاتمی»، «هنگامه قاضیانی»، «مهناز افشار»، «شیرین یزدان‌بخش» ، «ترانه علیدوستی» و «بهناز جعفری» ، هنگامه قاضیانی برای بازی در «روزهای زندگی»سیمرغ بلورین و بهناز جعفری برای بازی در «تلفن همراه رئیس جمهور» دیپلم افتخار دریافت کردند.

بهترین بازیگر مکمل مرد: «حمیدرضا آذرنگ»، «اکبر عبدی»، «ساعد سهیلی»، «افشین هاشمی»، «پولا کیمیایی» و «احمد مهرانفر» ، اکبر عبدی برای بازی در نقش زن در فیلم «خوابم می‌آد» سیمرغ بلورین دریافت کرد این شاید اولین باری باشد که یک کاراکتر زن برنده جایزه نقش مکمل مرد میشود، وی پس از دریافت جایزه گله هایی داشت و گفت: جایزه خیلی دیر به من اهدا شد و برای من حکم زنگوله پای تابوت را دارد. من باید جایزه را برای بازی در فیلم «ای ایران» می‌گرفتم، به خاطر حضور در فیلمی که دو سال به طول انجامید و ۱۹۵ هزار تومان برای آن دستمزد گرفتم. من جایزه‌ام را بارها و بارها از مردم گرفته‌ام اما این جایزه را باید برای «آدم برفی» می‌گرفتم که اصلاً در بخش مسابقه راه نیافت. وی همچنین از اساتید و مادر خود تشکر کرد.

بهترین بازیگر مکمل زن: «ویشکا آسایش»، «شبنم مقدمی»، «میترا حجار»، «یکتا ناصر» و «بیتا فرهی» ، یکتا ناصر برای فیلم «یکی می‌خواد باهات حرف بزنه» سیمرغ بلورین دریافت کرد.

بهترین فیلمبرداری: «حسن پویا»، «علیرضا زرین‌دست»، «حسین جعفریان»، «امیر کریمی» و «تورج منصوری» ، امیر کریمی برای «روزهای زندگی» سیمرغ بلورین و حسن پویا برای «راه بهشت» دیپلم افتخار دریافت کردند.

بهترین تدوین: «وارژ کریم‌مسیحی»، «مهدی سعدی»، «سعید شاهسواری»، «هایده صفی‌یاری»، «مهدی حسینی‌وند» و «نیما جعفری جوزانی» هایده صفی‌یاری برای «نارنجی‌پوش» سیمرغ بلورین دریسافت کرد.

بهترین موسیقی: «حسین علیزاده»، «محمدرضا علیقلی»، «فردین خلعتبری» ، «بردیا کیارس» و «ناصر چشم‌ آذر» ، حسین علیزاده برای «ملکه» سیمرغ بلورین و ناصر چشم ‌آذر برای «گشت ارشاد» دیپلم افتخار دریافت کردند.

بهترین صدابرداری: «پرویز آبنار»، «ساسان نخعی»، «نظام‌الدین کیایی»، «رضا تهرانی» و «عباس رستگارپور» ، ساسان نخعی برای «بوسیدن روی ماه» سیمرغ بلورین دریافت کرد.

همچنین جایزه ویژه هیئت داوران به داریوش مهرجویی برای فیلم «نارنجی‌پوش» داده شد.
بهترین فیلنامه اقتباسی به علی مصفا برای «پله آخر» ذاده شد.
سیمرغ زرین دبیر جشنواره به رسول صدرعاملی برای فیلم «در انتظار معجزه» و تهیه‌کننده فیلم «شور شیرین» داده شد.
فیلم منتخب مردمی در بخش بین‌الملل «ملکه» انتخاب شد.
در بخش فیلمهای اول (نگاه نو)
بهترین فیلم : «خوابم می‌آد»، «گیرنده»، :«تهران ۱۵۰۰»، «سلام بر فرشتگان» و «پنج‌شنبه آخر ماه» ، این جایزه به تهیه کنندگان فیلم «گیرنده» اهدا شد.
بهترین کارگردانی: «مانلی شجاعی‌فرد»، « مهرداد غفارزاده»، «رضا عطاران»، «فرزاد اژدری» و «پیمان معادی» سیمرغ بلورین به رضا عطاران برای کارگردانی فیلم «خوابم می‌آد» و لوح تقدیر به مانلی شجاعی‌فرد برای «میگرن» اهدا شد.
بهترین بازیگر مرد: «رضا عطاران»، «سعید راد»، «محمود پاک‌نیت»، «امین حیایی» و «ناصر گیتی‌جاه» دیپلم افتخار به  سعید راد برای «گیرنده» و لوح تقدیر به ناصر گیتی‌جاه برای «خوابم می‌آد» اهدا شد.
بهترین بازیگر زن: «مهناز افشار»، «نیکی کریمی»، «باران کوثری»، «هنگامه قاضیانی» و «پانته‌آ بهرام» ، دیپلم افتخار بهترین بازیگر زن به مهناز افشار برای «برف روی کاج‌ها» رسید.
در بخش مستندها

بهترین فیلم مستند: «مهرجویی کارنامه چهل ساله»، «در جست‌وجوی پلنگ ایرانی» و «بهترین مجسمه دنیا» جایزع این قسمت به "فتح‌الله امیری" و "صداوسیمای مرکز مازندران" برای «در جست‌وجوی پلنگ ایرانی» تعلق گرفت.

بهترین کارگردانی: «بهترین مجسمه دنیا»،  «در جست‌وجوی پلنگ ایرانی»، «مهرجویی کارنامه چهل ساله»، «اپیزود هملت در مجموعه‌ی کهریزک چهارنگاه» و «خلیج فارس» سیمرغ بلورین به "مانی حقیقی برای کارگردانی «مهرجویی کارنامه چهل ساله» اهدا شد.

جایزه ویژه هیئت داوران بخش مستند: «بهترین مجسمه دنیا» حبیب‌ احمدزاده