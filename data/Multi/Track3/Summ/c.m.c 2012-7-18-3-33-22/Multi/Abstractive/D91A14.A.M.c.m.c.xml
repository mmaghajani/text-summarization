تیم ملی والیبال ایران با ترکیب «عليرضا نادي»، «حمزه زريني»، «آرش كمالوند»، «فرهاد نظري افشار»، «امير غفور»، «پوريا فياضي»، «امير حسيني»، «مهدي مهدوي»، «مهدي بازارگرد»، «آرش كشاورزي»، «علي حسيني» و «حسام بخششي» نفراتی هستند که با سرمربیگری «خولیو ولاسکو» عازم ژاپن شدند تا در مسابقات جام جهانی شرکت کنند.
آنان در اولین مسابقه به مصاف ژاپن میزبان رقابتها رفتند که مقتدرانه با نتیجه ی 3-0 توانستند ژاپن را شکست دهند، در بازی بعد مقابل نایب قهرمان جهان قرار گرفتند که این بازی را 3-0 به حریف خود واگزار کردند.
در سومین مسابقه مقابل تیم قدرتمند صربستان قهرمان اروپا قرار گرفتند که توانستند این بازس را با نتیجه ی 3 بر 2 به سود خود به پایان ببرند که موجب تحیر همه شد، در این بازس «پوريا فياضي» بازيكن 18 ساله تيم ملي به عنوان بهترين بازيكن ميدان معرفي شد.
در بازی بعد با غلبه بر لهستان با نتیجه 3 بر 2 به عنوان پدیده این رقابت ها انتخاب شد، همچنین آنان توانستند در بازی پنجم تیم آرژانتین را را با نتیجه 3 بر 2 شکست دهند تا در این رقابت ها حرفی برای گفتن داشته باشد در این دیدار «حمزه زريني» به عنوان بهترين بازيكن اين ديدار معرفي شد.
در بازی بعد تیم ملی ایران به مصاف آمریکا رفت که ناباورانه این بازی را با نتیجه ی 3 بر 0 به این تیم واگذار کرد و متحمل دومین شکست خود شد.
در بازی بعد تیم ملی ایران توانست پنجمین پیروزی خود را مقابل قهرمان آفریقا یعنی مصر کسب کند این بازی با نتیجه 3 بر 0 به پایان رسید.
ایران نتوانست در بازی بعد خود از سد تیم چین تیم آخر جدول عبور کند و جایگاه ششمی خود را از دست داد این بازی با نتیجه 3 بر 0 به پایان رسید.
در دور سوم این رقابت ها سه بازیکن ایرانی در جمع بهترینها قرار گرفتند «علیرضا نادی» در رده دوم بهترین مدافعین روی تور قرار دارد، همچنین «امیر حسینی» هفتمین پاسور جام جهانی است و «فرهاد ظریف» در جای دهم لیبروها ایستاده است.
تیم ملی ایران چهارمین باخت، و دومین باخت متوالی خود را مقابل تیم اول رنکینگ جهانی یعنی برزیل به دست آورد این بازی 3 بر 0 به پایان رسید.
با برد روسیه مقابل ایران روسیه اولین تیم صعود کننده به رقابتهای المپیک لقب گرفت نتیجه نهایی این بازی 3 بر 0 بود، تیم ملی ایران در این بازی با تمام قدرت بازی کرد و بازی خوبی از خود به جا گذاشت.
ایران در آخرین بازی خود در رقابتهای جام جهانی ناکام بود و در بازی مقابل ایتالیا نتیجه را 3 بر 1 بر حریف خود واگذار کرد.
این رقابت ها با حضور 12 تیم انجام شد که تیم ملی ایران در پایان در رده نهمی این رقابت ها جا گرفت در این رقابتها سه تیم روسیه، لهستان و برزیل توانستند به رقابتهای المپیک راه پیدا کنند.