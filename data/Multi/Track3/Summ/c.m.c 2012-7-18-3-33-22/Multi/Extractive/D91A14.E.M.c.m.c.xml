ملي‌پوشان واليبال كشورمان كه بامداد جمعه وارد شهر ناگوياي ژاپن شدند، پس از يك بازي دوستانه با لهستان و برتري 3 بر 2 مقابل اين تيم، ديروز نيز به مدت يك ساعت در سالن 10 هزار نفري نيپون گايشي، دستورات تاكتيكي كادر فني را مرور كردند تا امروز و از ساعت 50‌/‌12 به وقت تهران در نخستين ديدار خود از مرحله مقدماتي جام جهاني به مصاف تيم ملي ژاپن بروند.
عليرضا نادي، حمزه زريني، آرش كمالوند، فرهاد نظري افشار، امير غفور، پوريا فياضي، امير حسيني، مهدي مهدوي، مهدي بازارگرد، آرش كشاورزي، علي حسيني و حسام بخششي نفراتي هستند كه خوليو ولاسكو و دستيارش سيچلو در اين آوردگاه بزرگ در اختيار دارند.
به گزارش همشهری آنلاین، تیم ملی والیبال ایران به عنوان قهرمان آسیا در حالی به مصاف ژاپن رفت که در ایران توانسه بود این تیم را 3 بر یک شکست دهد. در آن مسابقات تیم‌های مدعی آسیا اظهار داشته بودند که میزبانی ایران و قدرت تشویق هواداران عامل موثری در این قهرمانی بود اما بازیکنان ایران توانستند با تکرار همان نتیجه در خانه حریف نشان دهند که قدرت والیبال ایران در آسیا انکار ناپذیر است.
تیم ایران فردا در دومین مسابقه خود از ساعت 5:40 به وقت ایران به مصاف تیم ملی کوبا خواهد رفت.
بدن‌های ناآماده و خستگی بازی سنگین با ژاپن اجازه درخشش را از تیم ملی والیبال ایران مقابل کوبا گرفت و قهرمان آسیا در روز دوم مسابقات جام جهانی راحت‌تر از آنچه تصور می‌رفت در سه ست مغلوب نایب قهرمان جهان شد.
تیم ایران بامداد سه‌شنبه به‌عنوان قهرمان آسیا برابر صربستان قهرمان اروپا به میدان می‌رود.
واليبال ايران كه با هدف كسب تجربه گام به آوردگاه جام جهاني نهاده، با غلبه بر صربستان، قهرمان اروپا و تيم پنجم رنكينگ فدراسيون جهاني، تحسين و احترام دنياي واليبال را برانگيخت. 
پس از پايان اين بازي پوريا فياضي بازيكن 18 ساله تيم ملي به عنوان بهترين بازيكن ميدان معرفي شد و سايت فدراسيون جهاني نيز در گزارشي سيد مهدي بازارگرد را به عنوان امتيازآورترين بازيكن ايران و ايوان ميليكوويچ را به عنوان امتياز آورترين بازيكن مسابقه معرفي كرد.
تیم ملی والیبال ایران در چهارمین دیدار خود از رقابت‌های جام جهانی تیم پرقدرت لهستان را با نتیجه 3 بر 2 شکست داد تا نخستین شکست را به این تیم صدرنشین تحمیل کند.
تیم ملی والیبال مردان ایران در پنجمین دیدار خود در مسابفات جهانی ژاپن، در ساعات اولیه بامداد روز جمعه (4 آذر) موفق شد در دیداری زیبا و حساس تیم ملی والیبال آرژانتین را با نتیجه سه بر دو شکست داده و دو امتیاز دیگر به اندوخته هایش اضافه کند.
 پس از پيروزي تيم ملي واليبال ايران مقابل تيم پرقدرت آرژانتين، حمزه زريني، قدرتي‌زن ايران به عنوان بهترين بازيكن اين ديدار معرفي شد. 
تیم ملی والیبال ایران، شگفتی‌ساز دوازدهمین دوره رقابت‌های جام جهانی والیبال در مصاف با  آمریکا در عین ناباوری در سه ست نتیجه را به حریف واگذار کرد.
تیم های واليبال ایران و مصر در هفتمین مسابقه خود در شهر «فوكوئودا» ژاپن به مصاف هم رفتند و در پایان این تیم ملی كشورمان بود كه با نتیجه سه بر صفر قهرمان آفریقا را به زانو در آورد.
تیم ملی كشورمان در هشتمین بازی خود در این دوره از رقابت ها از ساعت 9:30 فردا (سه شنبه) به مصاف چین می رود.
این بازی در حالی برگزار شد که پیش از این تیم ایران با ۱۲ امتیاز در مکان ششم قرار داشت و چین هم با کسب یک امتیاز در انتهای جدول جای گرفته بود. این بازی را شاگردان ولاسکو با حساب ۳ بر صفر به چین واگذار کردند تا ۳ امتیازی که همگان فکر می‌کردند برای ایران است پشت سد محکمی به‌نام چین جا بماند.
بازی بعدی ایران ساعت 5:30 روز جمعه برابر برزیل خواهد بود.
تيم ملي واليبال ايران در اين ديدار با نتيجه3برصفر و امتيازهاي (25-20، 25-18 و25-16 ) مقابل برزيل شكست خورد. ملي‌پوشان واليبال ايران فردا(شنبه) ساعت 5:30 دقيقه صبح به مصاف تيم قدرتمند روسيه مي‌رود.
تیم های ایران و روسیه از ساعت 5:40 صبح امروز شنبه به وقت تهران در سالن ملی «یویوگی» شهر توكیو به مصاف هم رفتند و در نهایت روسیه با نتیجه سه بر صفر قهرمان آسیا را شكست داد.
به گزارش مهر، تیم ایران که با پیروزی مقابل ژاپن میزبان، دوازدهمین دوره رقابت‌های قهرمانی جهان و انتخابی المپیک را آغاز کرده بود، امروز یکشنبه با شکست (3 بر یک) مقابل ایتالیا به کار خود در این رقابت‌ها پایان داد.