اخبار رسیده از طرابلس، پایتخت لیبی حاکی از آن است که احتمال دارد، رژیم این کشور در 24 ساعت آینده به طور کامل سقوط کند.
سه روز پیش نیز اخباری در رسانه های جهان منتشر شد، مبنی بر فرار خانواده «قذافی» که بیش از 42 سال است بر مسند قدرت تکیه داده است.
 همچنین مردم و تظاهر کنندگان صبح امروز به دنبال سخنرانی تهدید آمیز شب گذشته سیف الاسلام قذافی پسر معمر قذافی دیکتاتور لیبی، ساختمان دولت و سایر مقر های اصلی دولتی را به آتش کشیدند و رادیو و تلویزیون دولتی لیبی در شهر طرابلس پایتخت این کشور را به تصرف خود در آوردند.
ميزان اين خشونت‌ها به حدي بود كه سازمان ديده‌بان حقوق بشر در بيانيه اي تعداد كشته‌ها طي 6 روز گذشته را 322 نفر اعلام كرد و از كشورهاي عربي، اتحاديه آفريقا، اتحاديه اروپا و آمريكا و ساير دولت‌هاي جهان خواست حكومت ليبي را براي توقف كشتار مردم تحت‌فشار بگذارند .با توجه به ميزان بالاي خشونت احتمال افزايش تعداد كشته‌شدگان در ليبي وجود دارد؛ به طوري كه شبكه الجزيره مي‌گويد در درگيري‌هاي روز گذشته در طرابلس پايتخت دست‌كم 60 نفر كشته شده‌اند.
به گزارش ايسنا به نقل از خبرگزاري رويترز، موسي كوسا، وزير امور خارجه ليبي كه ازنزديك‌ترين مشاوران معمر قذافي و نيز رئيس سابق سازمان جاسوسي اين كشور بود روز چهارشنبه پس از ارائه استعفاي خود عازم انگليس شد.
يك منبع دولت انگليس استعفاي وي را به عنوان يك "ضربه چشمگير" براي دولت قذافي      خواند.
يك ديپلمات غربي گفت: استعفاي كوسا حائز اهميت است. زيرا پيامي را براي طرفداران قذافي در بر دارد مبني بر اينكه آنها هم مي‌توانند دست از حمايت وي بردارند، حتي اگردر كشتار خونين مخالفان وي نقش داشته باشند.
اما فرار مردم ليبي از اين کشور همچنان قرباني مي‌گيرد. يک کشتي که حامل حدود 300 آواره ليبيايي به مقصد لامپه‌دوسا در ايتاليا بود، سه‌شنبه شب 5 آوريل بر اثر توفان در نزديکي اين بندر واژگون شد. به نقل از امدادگران محلي و سازمان بين‌المللي مهاجران، تاکنون جسد 20 نفر از جمله چند کودک از آب بيرون کشيده شده و تعدادي نيز هنوز مفقود هستند.
طرح صلح اتحادیه آفریقا شامل آتش بس فوری، گشایش کانال ارسال کمک های بشردوستانه و آغاز گفتگوی مخالفان با دولت لیبی است.
هواپيماهاي جنگي نيروهاي ناتو به تازگي اهداف بيشتري را در شهر طرابلس هدف حملات خود قرار داده‌اند که اين اقدام انتقاد شديد روسيه و چين را به همراه داشته است. در پي اين حملات، سيف‌العرب، پسر کوچک معمر قذافي و سه نوه او کشته شدند.
سخنگوی وزارت خارجه آمریکا با اعلام این مطلب پیشنهاد سیف الاسلام قذافی پسر دیکتاتور لیبی برای انتخابات را دیرهنگام دانست. «ویکتوریا نولاند» در ادامه با بیان اینکه دیگر زمان رفتن قذافی فرارسیده از وی خواست کناره گیری کند.
العلاقي به الجزيره گفت: چهار پنجم خاك ليبي در حال حاضر در دست انقلابيون است و انقلابيون بر اكثر مناطق شرق و برخي مناطق غرب و در راس آن مصراته تسلط دارند و تنها طرابلس تحت كنترل قذافي است.
اختلاف ميان دو جناح اسلامي و غربي در شوراي انتقالي و دولت قبلي و كل مخالفان قذافي زياد است.
لیبی با 20 هزار کشته آزاد شد.
 رئیس شورای انتقالی لیبی دیروز از کشته‌شدن 20 هزار نفر از مردم این کشور در جریان درگیری‌های اخیر خبر داد و گفت: بازسازی لیبی 10 سال طول می‌کشد. در همین حال منابع خبری از حضور افسران اطلاعاتی و جاسوسی انگلیسی و آلمانی در طرابلس برای کمک به یافتن قذافی خبر داده‌اند. دیروز هواپیماهای انگلیسی پناهگاه زیرزمینی قذافی در شهر زادگاهش سرت را هدف حمله قرار           دادند.
حملات اخیر به شهرهای بنی‌ولید و سرت می‌تواند نشانه آن باشد که جنگ برای به دست گرفتن کنترل کامل لیبی وارد مرحله سرنوشت سازی شده است.
با تصرف آخرین پایگاه مقاومت مزدوران دیکتاتور لیبی، انقلابیون این کشور نام خود را پس از مردم تونس و مصر به عنوان سومین پیروز انقلاب های عربی به ثبت رساندند.
پرونده انقلاب مردم لیبی علیه معمر قذافی با گذشت هفت ماه از آغاز آن سرانجام امروز پنج شنبه بسته شد.
عبدل حافظ غوغا، سخنگوي شوراي انتقالي ليبي ضمن تائيد اين خبر اظهار داشت: "قذافي پس از دستگيري در يکي از مخفيگاه‌هاي مخفي خود در زادگاهش در شهر سرت، در اثر جراحات کشته شد."
مقام‌هاي شوراي ملي انتقالي ليبي طي مراسمي در شهر بنغازي آزادي كامل اين كشور را رسما اعلام كردند.