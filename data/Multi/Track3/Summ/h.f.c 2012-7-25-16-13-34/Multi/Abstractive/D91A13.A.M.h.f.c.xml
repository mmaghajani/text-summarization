معاون پژوهش گفت که قرار است 50 هزار مدرسه به شبکه ملی اینترنت متصل شوند.
به گفته وزیر اطلاعات و ارتباطات برنامه شبکه ملی اینترنت حداقل 3 الی 4 سال به طول خواهد انجامید.  پدر اینترنت ملی این شبکه را اینگونه تعریف می کند که به شبکه ای داخلی گفته می شود که امکان فراهم آوردن پهنای باندی داخلی و درون کشوری را فراهم می کند.
ابتدا قرار بود که طرح مفهومی اینترنت ملی تا تابستان 85 ارائه شود ولی به آذر ماه موکول شد. قائم مقام وزیر ارتباطات گفت که ارائه حداقل 20 مگابیت بر ثانیه پهنای باند برای منازل قطعی شده که می توان در سرویس های اینترنت، بازی، مکالمه، ویدئو درخواستی با کیفیت HD و تلویزیون اینترنتی از آن استفاده کرد.
وزیر اطلاعات گفت که این شبکه تا سال 92 راه اندازی می شود و خبر داد که پهنای باند اینترنت در آینده ای نزدیک صد برابر افزایش می یابد.
این شبکه 70 در صد نیاز مردم در رابطه با شبکه اینترنت را برطرف می کند.
از این شبکه می توان در بخش های مختلفی از جمله: کسب و کار الکترونیکی، سلامت الکترونیک، و آموزش الکترونیک استفاده کرد.
این شبکه از پروتکل اینترنت استفاده می کند.
وزیر اطلاعات افزود به کاربردن عنوان اینترنت ملی  به جای شبکه ملی اطلاعات غلط است.
وی یکی از محدودیتهای اجرای این پروژه را تخصیص اعتبارات به صورت سالیانه عنوان کرد و قرار است برای راه اندازی این شبکه از تجهیزات و نرم افزارهای بومی استفاده شود.
وی سه هدف مهم راه اندازی این شبکه را افزایش سرعت اینترنت، کاهش هزینه و افزایش امنیت اعلام کرد.
وی تصریح کرد که با راه اندازی این شبکه هیچ محدودیتی برای دسترسی به اینترنت جهانی به وجود نخواهد آمد.
کاربرد اصلی این شبکه این است که اطلاعات تولید شده در کشور که روز به روز به حجمش افزوده می شود در داخل کشور منتقل می شودو در پهنای باند بین المللی مبادله نشود و هزینه ای برای آن صرف نگردد.
در فاز اول هم این شبکه برا ی کاربران دولتی و شبکه های اختصاصی راه اندازی خواهد شد.
اگر کابر موضوعی را جستجو کرد که میزبانی این مطلب در داخل کشور باشد به سرعت بیشتری به آن دسترسی پیدا خواهد کرد.
این شبکه قرار است در سه فاز اجرایی شود.  