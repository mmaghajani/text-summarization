مدیر روابط عمومی جشنواره فیلم فجر با ابراز خرسندی از استقبال ۱۰۰ درصدی مخاطبان از فیلمهای این دوره از جشنواره اعلام کرد فیلم سینمایی"هوگو" احتمالا برای اصحاب رسانه به نمایش در می آید.
یزدان عشیری مدیر روابط عمومی سی امین جشنواره فیلم فجر گفت: معتقدم که مهمترین دلیل استقبال از فیلم های این دوره از جشنواره به دلیل همین نظم و ترتیب در نمایش فیلم ها بوده است. 
سی‌امین دوره فجر، قاعدتا باید با برنامه‌های ویژه‌ای به‌مناسبت سه دهه تداوم و تأثیرگذاری همراه باشد و سابقه «محمد خزاعی» در برپایی جشنواره‌ها نشان می‌دهد او شاید بتواند در این زمان کوتاه،‌ یک «نمایش جشنواره‌ای» بی‌نقص را ارائه دهد اما آیا می‌توان از وجه مهم جشنواره فجر که بحث «مشارکت هنرمندان» و البته «همکاری بنیاد سینمایی فارابی» است، اطمینان داشت؟
امسال 32 فیلم در بخش مسابقه سینمای ایران به نمایش درمی‌آیند.
ویژگی بارز جشنواره امسال، غیبت بزرگان و حضور پرتعداد سینماگران نسل جوان است؛ کارگردانانی که باید با چند چهره شاخص نسل میانه رقابت کنند.
محمد خزاعی ـ دبیر جشنواره‌ فیلم فجر ـ 
 گفت: اگر جشنواره سی‌ام موفق است، تلاش همه خانواده سینمای ایران و تلاش شبانه‌روزی ستاد برگزاری جشنواره است.
جواد شمقدری هم در این مراسم یادآور شد:هر فیلمی که در جمهوری اسلامی مجوز می‌گیرد، فیلم ایران و نظام است بنابراین تلاش‌هایی را که انجام می‌شود تا برخی فیلم‌ها را منتسب به جریان‌های دیگر کنند نباید همراهی کرد.
مراسم پایانی بخش تجلی اراده ملی جشنواره فیلم فجر با حضور وزیر ارشاد، رئیس سازمان سینمایی و دبیر جشنواره با تقدیر از علی استون، پسر اولیور استون و فیلمساز هالیوودی که به تازگی به دین اسلام مشرف شده است، برگزار شد.
علی استون در سخنانی گفت: خیلی متشکرم از ایران و ایرانی‌ها که مرا به اینجا دعوت کردند، ان‌شاء‌الله بر می‌گردیم و فیلم‌های مشترکی می‌سازیم تا رابطه مردم ایران و آمریکا را خوب کند.
وزیر فرهنگ و ارشاد اسلامی نیز با اشاره به دیدار شب گذشته‌اش با مقام معظم رهبری گفت: من به ایشان گفتم فیلم‌های جشنواره آماده است تا ایشان ببینند و ایشان هم قرار شد تماشای فیلم‌ها را به‌زودی آغاز کنند. وقتی مقام معظم رهبری با همه مسئولیت‌شان این احترام و عنایت را به آثار سینمایی دارند، قطعا همه مسئولان باید این عنایت را داشته باشند. 
محمد خزاعی گفت:معتقدم انتخاب برترین فیلم از نگاه مردم یكی از مهم ترین بخش های جشنواره امسال خواهد بود.
در آخرين بخش از افتتاحيه سي‌امين دوره جشنواره بين‌المللي فيلم فجر داودرشیدی گفت:دهه ی فجرجشن ملی ماست ومتعلق به همه است وعقیده دارم موقعیت امروزسینمای ایران حاصل تلاش سینماگران وحمایت مدیران بوده است.
آیین اختتامیه سی‌امین جشنواره فیلم فجر در تالار وحدت برگزار شد.و بد نیست در سی سالگی جشن خانواده بزرگ سینمای ایران، مسئولین برگزاری به مسائلی همچون تالاری مناسب و بزرگتر برای برگزاری مراسم اینچنین یا پوشش زنده تلویزیونی این مراسم توجه کنند.
