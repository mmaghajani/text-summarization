<?xml version="1.0" encoding="utf-8" ?>
<DOC>
<DOCNO>295</DOCNO>
<DATE-TIME>1390/11/23</DATE-TIME>
<CATEGORY>فرهنگی</CATEGORY>
<TITLE>پرواز سیمرغ‌ها در آسمان سینمای دفاع مقدس </TITLE>
<SUMMARY>دقایقی پیش، سی امین جشنواره فیلم فجر پایان یافت و برترین‌های سینمای ایران در سال گذشته معرفی شدند. اهدای بیش از نیمی از سیمرغ‌ها به فیلم‌های سینمای دفاع مقدس و سیمرغ بهترین بازیگر نقش مکمل مرد به اکبر عبدی برای ایفای نقش کاراکتر زن از رخدادهای قابل توجه جشنواره سی‌ام بود، ولی شاید مهمترین رخداد، اهدا نشدن سیمرغ بلورین به بهترین فیلم بود و در این بخش، تنها دیپلم افتخار به دو فیلم اهدا شد.</SUMMARY>
<NARRATIVE></NARRATIVE>
<TEXT>
دقایقی پیش، آیین اختتامیه سی‌امین جشنواره فیلم فجر در تالار وحدت برگزار شد و سیمرغ‌های بلورین سینمای ایران برترین‌های سال 90 سینمای ایران را شناختند.


به گزارش «تابناک»، امشب و در تالار وحدت برگزیدگان چهار بخش مسابقه سینمای ایران، فیلم‌های اول، مستندهای بلند و مواد تبلیغی جوایز خود را دریافت کردند. در این مراسم که اجرای آن بر عهده محمدرضا شهیدی فر بود و مجری‌گری مراسم افتتاحیه را هم بر عهده داشت، اهالی سینما گرد هم آمده بودند تا جشن سی امین سالگرد جشنواره فیلم فجر را گرامی بدارند.


جشنواره ای که هرچند چهره‌هایی نظیر حضور مهرجویی و صدر عاملی را به خود می‌دید، ولی بیشتر به نسل سوم سینمای ایران تعلق داشت و جالب اینکه با فاصله گرفتن از سال‌های دفاع، این بار پس از سال‌ها بیش از نیمی از سیمرغ ها به فیلم‌های دفاع مقدس تعلق گرفت.


هرچند حضور بی‌شمار علاقه‌مندان و اهالی سینما در جشن بزرگ سینمای ایران، مایه مباهات است، بد نیست در سی سالگی جشن خانواده بزرگ سینمای ایران، مسئولین برگزاری به مسائلی همچون تالاری مناسب و بزرگتر برای برگزاری مراسم اینچنین یا پوشش زنده تلویزیونی این مراسم توجه کنند؛ چنان که در این چند سال، تنها شبکه‌های رادیویی بودند که مراسم را زنده پخش می‌کردند و امسال گویا شبکه تلویزیونی آی فیلم عربی هم اقدام به پوشش تلویزیونی این مراسم کرده بود که البته با این کیفیت پایین تصویربرداری، همان بهتر که پخش نمی‌کردند.


بنا به روال چند دوره گذشته، فیلم برتر از نگاه تماشاگران جایی در میان سیمرغ‌های بلورین نداشت و این را می‌شد هنگامی که پیمان معادی برای دریافت جایزه‌اش برای کارگردانی فیلم «برف روی کاج‌ها» روی سن رفت و از اصغر فرهادی تشکر کرد، دید که همه سالن یکدست تشویق کردند و تنها شمقدری و حسینی بودند که دست نزدند.


اما نکته جالب مراسم اهدای جوایز، تصمیم عجیب هیأت داوران ـ و شاید کسان دیگر ـ برای اهدای جایزه نقش مکمل مرد بود که «اکبر عبدی» را به خاطر بازی کردن در نقش یک پیرزن در فیلم «خوابم میاد» به کارگردانی رضا عطاران لایق دریافت این جایزه دانستند. این شاید نخستین باری باشد که یک کاراکتر زن برنده، جایزه نقش مکمل مرد می‌شود. 


اهدا نشدن سیمرغ بلورین بهترین فیلم، اتفاق دیگری بود که در سی امین جشنواره فیلم فجر رخ داد و هیأت داوران به دو فیلم «روزهای زندگی» و «ضد گلوله» دیپلم افتخار این بخش را اهدا کرد. دریافت دومین سیمرغ بلورین هنگامه قاضیانی که چند سالی است از تئاتر به سینما کوچ کرده و جایزه ویژه هیأت داوران برای نارنجی پوش مهرجویی از دیگر رخدادهای قابل توجه اختتامیه امسال بود.




نام کاندیداها و برندگان سی امین جشنواره فیلم فجر:


جایزه بهترین فیلم سی امین جشنواره فیلم فجر: دیپلم افتخار: «روزهای زندگی» سعید سعدی و سیما فیلم و «ضد گلوله» رضا رخشان.


دیگر نامزدها: «ملکه» سیدابوالقاسم حسینی و بنیاد سینمایی فارابی، «نارنجی‌پوش» داریوش مهرجویی، «پل چوبی» علی سرتیپی و مهدی داوری، «بوسیدن روی ماه» منوچهر محمدی.


بهترین کارگردانی: سیمرغ بلورین: پرویز شیخ‌ طادی برای «روزهای زندگی».


دیگر نامزدها: داریوش مهرجویی «نارنجی‌پوش»، محمدعلی باشه‌آهنگر «ملکه»، همایون اسعدیان «بوسیدن روی ماه»، مانی حقیقی «پذیرایی ساده».


بهترین فیلمنامه: سیمرغ بلورین: مصطفی کیایی برای «ضدگلوله».


دیگر نامزدها: «بوسیدن روی ماه» همایون اسعدیان، «روزهای زندگی» پرویز شیخ‌طادی، «ملکه» محمدرضا گوهری و محمدعلی باشه‌آهنگر، «نارنجی‌پوش» وحیده محمدی‌فر و داریوش مهرجویی. 



بهترین بازیگر مرد: سیمرغ بلورین: ‌فرهاد اصلانی برای «خرس» و «زندگی خصوصی».


دیگر نامزدها: حمید فرخ‌نژاد «گشت ارشاد» و «روزهای زندگی»، رضا عطاران «خوابم میاد»، حسین یاری «یک سطر واقعیت»، میلاد کیمرام «ملکه»، مصطفی زمانی «یه عاشقانه ساده».


بهترین بازیگر زن: سیمرغ بلورین: هنگامه قاضیانی برای «روزهای زندگی»، دیپلم افتخار بهناز جعفری برای «تلفن همراه رئیس جمهور».


دیگر نامزدها: لیلا حاتمی «نارنجی‌پوش»، مهناز افشار «پل چوبی»، شیرین یزدان‌بخش «بوسیدن روی ماه»، ترانه علیدوستی «پذیرایی ساده».


بهترین بازیگر مکمل مرد: سیمرغ بلورین: اکبر عبدی برای «خوابم میاد».


دیگر نامزدها: حمیدرضا آذرنگ «ملکه»، ساعد سهیلی «گشت ارشاد»، افشین هاشمی «بی‌خداحافظی»، پولا کیمیایی «گشت ارشاد»، احمد مهرانفر «یه عاشقانه ساده».


بهترین بازیگر مکمل زن: سیمرغ بلورین: یکتا ناصر برای «یکی می‌خواد باهات حرف بزنه».


دیگر نامزدها: ویشکا آسایش «برف روی کاج‌ها»، شبنم مقدمی «بوسیدن روی ماه»، میترا حجار «نارنجی پوش»، بیتا فرهی «در انتظار معجزه».


بهترین فیلمبرداری: سیمرغ بلورین: امیر کریمی برای «روزهای زندگی»، دیپلم افتخار: حسن پویا برای «راه بهشت».


دیگر نامزدها: علیرضا زرین‌دست «ملکه»، حسین جعفریان «بوسیدن روی ماه»، تورج منصوری «پل چوبی».


بهترین تدوین: سیمرغ بلورین: هایده صفی‌یاری برای «نارنجی‌پوش».


دیگر نامزدها: وارژ کریم‌مسیحی و مهدی سعدی «روزهای زندگی»، سعید شاهسواری «بی‌خداحافظی»، مهدی حسینی‌وند «گیرنده»، نیما جعفری جوزانی «ضد گلوله».


بهترین موسیقی: سیمرغ بلورین: حسین علیزاده برای «ملکه»، دیپلم افتخار: ناصر چشم‌آذر برای «گشت ارشاد».


دیگر نامزدها: محمدرضا علیقلی «روزهای زندگی»، فردین خلعتبری «یک روز دیگر»، بردیا کیارس «سلام بر فرشتگان».


بهترین طراحی صحنه و لباس: سیمرغ بلورین: عباس بلوندی برای «ملکه».


دیگر نامزدها: علی نصیری‌نیا «روزهای زندگی»، پروین صفری «پل چوبی»، شهرام قدیری‌فر «‌شور شیرین»، لیلا حاتمی «پله آخر».



نامزدهای بهترین چهره‌پردازی: سیمرغ بلورین: عباس صالحی برای «روزهای زندگی».


دیگر نامزدها: سعید ملکان «ملکه»، ایمان امیدواری «خوابم می‌آد»، رسول سیدعربی «آمین خواهیم گفت»، عبدالله اسکندری «یه عاشقانه ساده». 



بهترین صدابرداری: سیمرغ بلورین: ساسان نخعی برای «بوسیدن روی ماه».


دیگر نامزدها: نظام‌الدین کیایی «نارنجی‌پوش»، رضا تهرانی «روزهای زندگی»، پرویز آبنار «بی‌خداحافظی»، عباس رستگارپور «ملکه».


بهترین صداگذاری: سیمرغ بلورین: محمدرضا دلپاک برای «خرس»، دیپلم افتخار: فرامرز ابوالصدق برای «روزهای زندگی».


دیگر نامزدها: امیرحسین قاسمی «ملکه»، پرویز آبنار «بی‌خداحافظی»، مهران ملکوتی «ضد گلوله». 



بهترین جلوه‌های ویژه بصری: سیمرغ بلورین: کامران سحرخیز، امیر سحرخیز، سیدهادی اسلامی برای «سلام بر فرشتگان، دیپلم افتخار: حسن ایزدی برای «ملکه».


دیگر نامزدها: فرهاد یوسفی، سعید حاجی‌میری «بیداری»، حسین افشار «راه بهشت»، حسین صفا «روزهای زندگی».



بهترین جلوه‌های ویژه میدانی: سیمرغ بلورین: محسن روزبهانی برای «‌روزهای زندگی».


دیگر نامزدها: محسن روزبهانی «ملکه» و «ضد گلوله»، جواد شریفی‌راد «شور شیرین»، عباس شوقی «خوابم میاد»، حمید رسولیان «گشت ارشاد»، حمید سلیمانی «راه بهشت».


جایزه ویژه هیأت داوران: داریوش مهرجویی برای «نارنجی‌پوش». 



بهترین فیلنامه اقتباسی: علی مصفا برای «پله آخر».


سیمرغ زرین دبیر جشنواره: رسول صدرعاملی برای فیلم «در انتظار معجزه» و همچنین به تهیه‌کننده فیلم «شور شیرین».


فیلم منتخب مردمی در بخش بین‌الملل: «ملکه».


فیلم‌های اول


بهترین فیلم: سیمرغ بلورین: «گیرنده» محمد قهرمانی و مرکز گسترش سینمای مستند و تجربی


دیگر نامزدها: محمدرضا تخت کشیان و جواد فرحانی «خوابم میاد»، عبدالحسین و محمد ابوالحسنی «تهران 1500»، حسن علیمردانی و مرکز گسترش سینمای مستند و تجربی «سلام بر فرشتگان»، ابراهیم اصغری «پنج‌شنبه آخر ماه».


بهترین کارگردانی: سیمرغ بلورین: رضا عطاران برای «خوابم میاد»، لوح تقدیر: مانلی شجاعی‌فرد برای «میگرن».
   
دیگر نامزدها: مهرداد غفارزاده «گیرنده»، فرزاد اژدری «سلام بر فرشتگان»، پیمان معادی «برف روی کاج‌ها».


بهترین فیلمنامه: دیپلم افتخار: اکبر روح، مهرداد موفق یامی و مهرداد غفارزاده برای «گیرنده».


دیگر نامزدها: علی مینایی و ابراهیم اصغری «پنجشنبه آخر ماه»، پیمان معادی «برف روی کاج‌ها»، مجید اسماعیلی «داستان سامرا».


بهترین بازیگر مرد: دیپلم افتخار: سعید راد برای «گیرنده»، لوح تقدیر: ناصر گیتی‌جاه برای «خوابم می‌آد»،


دیگر نامزدها: رضا عطاران «خوابم میاد»، محمود پاک‌نیت «پنجشنبه آخر ماه»، امین حیایی «پیشونی سفید».


بهترین بازیگر زن: دیپلم افتخار: مهناز افشار برای «برف روی کاج‌ها».


دیگر نامزدها: نیکی کریمی «من همسرش هستم»، باران کوثری «بغض»، هنگامه قاضیانی «میگرن»، پانته‌آ بهرام «میگرن».


بهترین دستاورد هنری یا فنی: دیپلم افتخار: کارگروهی جلوه‌های رایانه‌ای فیلم «تهران 1500»، لوح تقدیر: روانبخش صادقی برای «فیلادلفی».   



دیگر نامزدها: سیدمحمود صدیقی «داستان سامرا»، امیر سحرخیز، کامران سحرخیز و سیدهادی اسلامی «سلام بر فرشتگان»
مواد تبلیغی.


بهترین عکس: سیمرغ بلورین: جواد جلالی «بدرود بغداد»، دیپلم افتخار: آرزو اتحاد برای «سیزده 59».


دیگر نامزدها: مهرداد امینی «ورود آقایان ممنوع»، مریم تختکشیان «زندگی با چشمان بسته»، مهدی دلخواسته «پایان نامه».


بهترین پوستر: دیپلم افتخار: احسان برابادی برای «اینجا بدون من».


دیگر نامزدها: محمد روح‌الامین «اینجا بدون من»، امیرشیبان خاقانی «مرهم»، بهزاد خورشیدی «یه حبه قند»، عبدالحمید خزایی برای فیلم «شکارچی شنبه»، «آقا یوسف» در بخش بین‌الملل.


بهترین آنونس: دیپلم افتخار: مهدی سعدی برای «اینجا بدون من».


دیگر نامزدها: نازنین مفخم «گلچهره»، میثم مولایی «یه حبه قند»، امیرشیبان خاقانی «ورود آقایان ممنوع» و «مرهم».



مستندها


بهترین فیلم مستند: سیمرغ بلورین: «در جست‌وجوی پلنگ ایرانی» فتح‌الله امیری و صداوسیمای مرکز مازندران.


دیگر نامزدها: «مهرجویی کارنامه چهل ساله» مانی حقیقی، فرهاد توحیدی، «بهترین مجسمه دنیا» حبیب‌ احمدزاده.


بهترین کارگردانی: سیمرغ بلورین: مانی حقیقی برای «مهرجویی کارنامه چهل ساله». 



دیگر نامزدها: «بهترین مجسمه دنیا» حبیب احمدزاده، «در جست‌وجوی پلنگ ایرانی» فتح‌الله امیری، «اپیزود هملت در مجموعه‌ کهریزک چهار نگاه» محسن امیریوسفی، «خلیج فارس» ارد عطارپور.


بهترین تصویربرداری: دیپلم افتخار: محمد لطیفیان برای «وقتی ابرها پایین می‌آیند».


دیگر نامزدها: «البرز» ارسطو مداحی گیوی، «دیلمان بهشت نیاکان» محمدرضا قوام‌پور.


بهترین تدوین: دیپلم افتخار: بهمن کیارستمی و پیمان خاکسار برای «اپیزود هملت در مجموعه‌ کهریزک چهارنگاه».


دیگر نامزدها: «بهترین مجسمه دنیا» مجید شتی، «وقتی ابرها پایین می‌آیند» معین کریم‌الدینی و «مهرجویی کارنامه چهل ساله» بهمن کیارستمی، پیمان خاکسار و مانی حقیقی.


بهترین تحقیق و پژوهش: دیپلم افتخار: ارد عطارپور و سعید ملیح برای «خلیج فارس».


دیگر نامزدها: «1559» محمدرضا ابوالحسنی، «در جست‌وجوی پلنگ ایرانی» باقر نظامی بلوچی، محمدصادق فرهادی‌نیا، یزدان سینکایی، رحمان اسحاقی تیموری.


جایزه ویژه هیأت داوران بخش مستند: «بهترین مجسمه دنیا» حبیب‌ احمدزاده.
</TEXT>
</DOC>