<?xml version="1.0" encoding="utf-8" ?>
<DOC>
<DOCNO>287</DOCNO>
<DATE-TIME>1390/11/07</DATE-TIME>
<CATEGORY>فرهنگی</CATEGORY>
<TITLE>سينماي دفاع مقدس در جشنواره‌ فيلم فجر</TITLE>
<SUMMARY>جام جم آنلاين: فيلم‌هاي سينمايي «بوسيدن روي ماه»، « روزهاي زندگي»، « خرس»، « ملکه»، «ضد گلوله»، « عطر ولايت» و « شور شيرين» سهم سينماي دفاع مقدس در جشنواره‌ سي‌ام فيلم فجر هستند. </SUMMARY>
<NARRATIVE></NARRATIVE>
<TEXT>
« بوسيدن روي ماه» به کارگرداني همايون اسعديان و با بازي شيرين يزدان بخش، رابعه مدني، مسعود رايگان، صابر ابر، شيدا خليق، حسن نجاريان درياني، شاهرخ فروتنيان، شبنم مقدمي، ليدا عباسي، محمد کارت و سعيد پورصميمي با موضوعي مرتبط با دفاع مقدس درباره‌ احترام‌السادات و فروغ خانم است که در همسايگي هم زندگي مي‌کنند و بيش از 20 سال است که در انتظار فرزندانشان هستند. 

« روزهاي زندگي» ساخته پرويز شيخ طادي هم ماجراي زوج پزشکي است که در پناهگاه زيرزميني همراه با مجروحان گرفتار حمله عراقي‌ها مي‌شوند. 

حميد فرخ نژاد، هنگامه قاضياني، کوروش سليماني، آرينه سوکاسيان و کريم اکبري مبارکه بازيگران اين فيلم هستند. 

«خرس» به کارگرداني خسرو معصومي که در آن پرويز پرستويي، فرهاد اصلاني، مريلا زارعي، عليرضا اوسيوند و ناصر آقايي ايفاي نقش مي‌کنند درباره نورالدين است که احتمال شهادتش مي‌رفته و پس از هشت سال اسارت به خانه برمي‌گردد، غافل از اينکه همسرش در غياب او ازدواج کرده است. 

« ملکه» ساخته محمدعلي باشه آهنگر روايت ماه‌هاي پاياني جنگ در آبادان است، خلوت و تنهايي ماندگان درجنگ. سکوتي که به بازشناسي رفتارها مي‌انجامد. سياوش، سيف اله، امجد، عيسي و موسي با ياد جمشيد،آرش گونه شهر را حفظ مي‌کنند. 

ميلاد کي‌مرام، حميد آذرنگ، مهدي سلطاني، هومن برق نورد، حسين باشه آهنگر، جلال حدپور سراج، مجتبي اسوديان، ابراهيم برزيده، دانيال حسناوي، همايون ارشادي و مصطفي زماني و بازيگران اين فيلم هستند. 

«ضد گلوله» ساخته مصطفي کيائي با بازي مهدي هاشمي، مسعود کرامتي، ژاله صامتي، سعيد آقاخاني، محسن کيائي، پوريا رحيمي، علي کوچکي، امير عزيزي، محمدحسين عامري پويا و مهدي فقيه داستانش در اواسط دهه 60 و اوج دوران جنگ روايت مي‌شود. 

مردي حدود 50 ساله در تهران مشغول قاچاق نوارهاي لس آنجلسي و فيلم‌هاي ويدئويي است. او در اثر يک اتفاق در مي‌يابد که توموري در سر دارد و تا دو ماه ديگر بيشتر زنده نخواهد ماند. 

انيميشن سينمايي « عطر ولايت» ساخته مسعود صمدي درباره حاج رضا يکي از جانبازان شيميايي است که تصميم دارد در منطقه عملياتي خيبر جاده بکشد. 

«شور شيرين» با کارگرداني جواد اردکاني هم به شهيد کاوه مي‌پردازد. ميرابي به همراه خانواده‌اش عازم کردستان است تا در مراسم ازدواج پسرش شرکت کند. ميني بوس آنها گرفتار کمين ضد انقلاب شده و اسير مي‌شوند.کاوه و نيروهايش درتلاش هستند تا به شکلي آنها را آزاد کنند اما... 

حميدرضا عمارلو، رضا رويگري، احمد نجفي، پرديس افکاري، شبنم قلي خاني، علي کشوري، مهرداد شيرعلي، مجتبي ودودي و حسين محسني زاده در اين فيلم بازي مي‌کنند. (ايسنا)
</TEXT>
</DOC>