<?xml version="1.0" encoding="utf-8" ?>
<DOC>
<DOCNO>263</DOCNO>
<DATE-TIME>1390/08/29</DATE-TIME>
<CATEGORY>ورزشی</CATEGORY>
<TITLE>جام جهاني واليبال
پیروزی ایران مقابل ژاپن در گام نخست </TITLE>
<SUMMARY></SUMMARY>
<NARRATIVE></NARRATIVE>
<TEXT>
ورزش > والیبال  - همشهری آنلاین:
تیم ملی والیبال ایران در نخسین دیدار خود در جام جهانی توانست ژاپن، میزبان بازی‌ها را شکست دهد.

به گزارش همشهری آنلاین، تیم ملی والیبال ایران به عنوان قهرمان آسیا در حالی به مصاف ژاپن رفت که در ایران توانسه بود این تیم را 3 بر یک شکست دهد. در آن مسابقات تیم‌های مدعی آسیا اظهار داشته بودند که میزبانی ایران و قدرت تشویق هواداران عامل موثری در این قهرمانی بود اما بازیکنان ایران توانستند با تکرار همان نتیجه در خانه حریف نشان دهند که قدرت والیبال ایران در آسیا انکار ناپذیر است.

تیم ایران در گیم نخست نتوانست بازی همیشگی خود را نشان دهد و ضعف در دفاع و نواختن سرویس‌ها باعث شد تا نتیجه را 17 بر 25 واگذار کند.

اما ولاسکو با انجام تغییراتی در تیم و به ویژه تاکید بر نواختن ضربات موجی در سرویس‌ها به جای سرویس‌های آبشاری بازی را در دست گرفت. در این گیم با ورود آرش کشاورزی و مهدی بازارگرد روند تیم ایران تغییر کرد

شاگردان ولاسکو این گیم را با حساب 25 بر 20 به سود خود خاتمه دادند تا با روحیه بهتری برای گیم سوم آماده شوند.

 گیم سوم را تیم ایران با ترکیب نادی، بازارگرد، ظریف، کشاورزی، کمالوند و حسینی آغاز کرد. این گیم را ملی‌پوشان ایران بسیار خوب آغاز کردند و حتی با حساب 10 بر 5 هم از حریف خود پیش افتادند. جدال در این گیم بسیار دیدنی بود و مارتن‌های زیبایی را شاهد بودیم.  گیم هم در نهایت با حساب 25 بر 23 به سود شاگردان ولاسکو خاتمه پیدا کرد.

گیم چهارم تصویر واقعی تیم ملی ایران بود. بازی مقتدرانه و هوشمندانه شاگردان ولاسکو، چشم بادامی را در تله انداخت و آنها از نیمه‌های این گیم متوجه شدند که بازنده قطعی خواهند بود.

ملی‌پوشان ایران و در نهایت این گیم را مقتدرانه و با حساب 25 بر 15 به سو خود رقم بزنند تا 3 بر یک پیروز شده و خط و نشانی جدی برای سایر حریفان خود بکشند.

با کسب این نتیجه تیم ایران ۳ امتیازی شد و ژاپنی‌ها بازی اول را بدون کسب حتی یک امتیاز پشت‌سر گذاشتند.

تیم ایران فردا در دومین مسابقه خود از ساعت 5:40 به وقت ایران به مصاف تیم ملی کوبا خواهد رفت.
</TEXT>
</DOC>