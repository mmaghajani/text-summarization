<?xml version="1.0" encoding="utf-8" ?>
<DOC>
<DOCNO>271</DOCNO>
<DATE-TIME>1390/09/07</DATE-TIME>
<CATEGORY>ورزشی</CATEGORY>
<TITLE>جام جهاني واليبال 2011
قهرمان آفريقا برابر ايران زانو زد </TITLE>
<SUMMARY>جام جم آنلاين: واليباليست هاي كشورمان موفق شدند تیم ملي مصر راشكست داده و به پنجمین پیروزی خود در جام جهانی والیبال دست یابند.</SUMMARY>
<NARRATIVE></NARRATIVE>
<TEXT>
تیم های واليبال ایران و مصر در هفتمین مسابقه خود در شهر «فوكوئودا» ژاپن به مصاف هم رفتند و در پایان این تیم ملی كشورمان بود كه با نتیجه سه بر صفر قهرمان آفریقا را به زانو در آورد.

ملی پوشان كشورمان در این مسابقه با تركیب اولیه علیرضا نادی، فرهاد ظریف، امیر حسینی، محمد موسوی، مهدی بازارگرد، حمزه زرینی و پوریا فیاضی به میدان رفتند.

در ست نخست این مسابقه دریافت های نسبتاً خوب بازیكنان ایران و عملكرد بسیار خوب در دفاع روی تور باعث شد تا برای نخستین بار در طول این رقابت ها تیم كشورمان در ست اول به پیروزی برسد. نتیجه این ست 25 بر 18 به سود ایران رقم خورد.

در ست دوم دریافت های بازیكنان ایران این فرصت را به خوبی در اختیار امیر حسینی به عنوان پاسور قرار داد تا از نقشه های مختلف در خط حمله استفاده كند. 

عملكرد محمد موسوی و علیرضا نادی در دفاع روی تور هم در این ست چشمگیر بود. نتیجه این ست نیز 25 بر 21 به سود ایران ثبث شد.

در ست سوم بازهم بازی برتر بازیكنان ایران ادامه داشت كه این موضوع باعث ایجاد اشتباهات متعدد در بازیكنان مصر شد و امتیازات زیادی به تیم كشورمان رسید. این ست هم با نتیجه 25 بر 15 به سود ایران رقم خورد.

در این ست كار بسیار خوب بازیكنان ایران در دفاع روی تور 14 امتیاز برای تیم كشورمان به همراه داشت.

با این نتیجه تیم ملی كشورمان 12 امتیازی شد و هم امتیاز با كوبا اما به دلیل پیروزی بیشتر، بالا تر از این تیم در رده چهارم جدول رده بندی مسابقات قرار گرفت كه تاكنون دو رتبه نسبت به روز قبل بالاتر است.

تیم ملی كشورمان در هشتمین بازی خود در این دوره از رقابت ها از ساعت 9:30 فردا (سه شنبه) به مصاف چین می رود. (ايرنا)
</TEXT>
</DOC>