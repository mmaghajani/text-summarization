<?xml version="1.0" encoding="utf-8" ?>
<DOC>
<DOCNO>261</DOCNO>
<DATE-TIME>1390/08/28</DATE-TIME>
<CATEGORY>ورزشی</CATEGORY>
<TITLE>/جام‌جهانی والیبال - ژاپن/
میانگین سن مربیان 48 سال است / ولاسکو و آناستازی تنها مربیان غیربومی </TITLE>
<SUMMARY>خبرگزاری فارس: میانگین سن مربیان حاضر در رقابت‌های جام‌جهانی والیبال 48 سال است که در این بین ساموئل، سرمربی کوبا مسن‌ترین فرد محسوب می‌شود.</SUMMARY>
<NARRATIVE></NARRATIVE>
<TEXT>
به گزارش باشگاه خبری فارس «توانا»، مسابقات جام‌جهانی والیبال از فردا با برگزاری 6 دیدار آغاز خواهد شد و تیم ملی ایران در نخستین گام به مصاف ژاپن میزبان خواهد رفت.

* برنامه بازی‌های روز نخست به این شرح است:
صربستان - آرژانتین
چین - آمریکا
لهستان - کوبا
ایتالیا - روسیه
مصر - برزیل
ایران - ژاپن

پیش از آغاز مسابقات نگاهی به سابقه کاری مربیان حاضر در این رقابت بزرگ خالی از لطف نیست. سابقه مربیان جام‌جهانی به این شرح است: 

* کارلوس خاویر وبر: سرمربی آرژانتین (45 ساله)
اولین بار بیست و سوم ماه می 2009 در بازی مقابل شیلی سرمربیگری آرژانتین را بر عهده گرفت و تا کنون در 84 بازی رسمی سرمربی این تیم بوده است.
 
* برناردو رزنده: سرمربی برزیل (52 ساله)
اولین بار پنجم ماه آپریل 2001 در دیدار برابر نروژ روی نیمکت برزیل نشست و تاکنون در 374 بازی رسمی هدایت تیمش را بر عهده داشته است.
 
* جینان ژو: سرمربی چین (47 ساله)
اولین بار در آغاز سال 2006 در برابر نروژ هدایت چین را بر عهده گرفت و تاکنون در 200 بازی سرمربی این تیم بوده است.
 
* اورلاندو ساموئل: سرمربی کوبا (65 ساله)
از بیست و پنجم ماه می 2007 مقابل مصر تاکنون در 104 بازی سرمربی کوبا بوده است.
 
* شریف الشمرلی: سرمربی مصر (46 ساله)
سی ام ماه جولای 2011 برابر چین اولین بازی رسمی خود را به عنوان سرمربی مصر تجربه کرد و تاکنون 7 بار روی نیمکت این تیم نشسته است.
 
* خولیو ولاسکو: سرمربی ایران (59 ساله)
از بیست و یکم ماه سپتامبر 2011 برابر افغانستان تاکنون در 8 بازی رسمی سرمربی ایران بوده است.
 
* مائورو بروتو: سرمربی ایتالیا (42 ساله)
از بیست و هفتم ماه می 2011 برابر فرانسه تاکنون 27 بار روی نیمکت ایتالیا نشسته است.
 
* تاتسویا اوئتا: سرمربی ژاپن (47 ساله)
اولین بار در بیست و هشتم ماه می 2005 مقابل پرتغال روی نیمکت ژاپن نشست و تاکنون 179 بار هدایت این تیم را در بازی‌های رسمی بر عهده داشته است.
 
* آندره‌آ آناستازی: سرمربی لهستان (51 ساله)
از بیستم ماه می 2011 برابر روسیه تاکنون 31 بازی رسمی را به عنوان سرمربی با لهستان پشت سر گذاشته است.
 
* ولادیمیر آلنکو: سرمربی روسیه (45 ساله)
بیست و ششم ماه جون 2007 مقابل صربستان اولین سرمربیگری خود را با روسیه تجربه کرد و تاکنون 87 بازی رسمی را با این تیم پشت سر گذاشته است.
 
* ایگور کولاکوویچ: سرمربی صربستان (46 ساله)
از هفدهم ماه نوامبر 2006 مقابل روسیه تاکنون در 179 بازی رسمی سرمربی صربستان بوده است.
 
* آلن نایپ: سرمربی آمریکا (42 ساله)
سیزدهم ماه جون 2009 برابر هلند اولین تجربه سرمربیگری تیمش را کسب کرد و تاکنون 68 بازی رسمی را با ایالات متحده گذرانده است.

به‌این ترتیب برناردو رزنده با تیم ملی برزیل بیشترین تجربه سرمربیگری را دارد. در حالی‌که شریف الشمرلی با مصر صاحب کمترین بازی است.
از سوی دیگر، جوان‌ترین مربی این مسابقات مائورو بروتو ایتالیایی است و در مقابل اورلاندو ساموئل از کوبا عنوان مسن‌ترین مربی جام جهانی را به خود اختصاص داده است.
میانگین سن مربیان جام جهانی هم چهل و هشت سال است که در این بین خولیو ولاسکوی آرژانتینی و آندره‌آ آناستازی ایتالیایی تنها سرمربیان غیر بومی تیم‌های حاضر در جام جهانی هستند.</TEXT>
</DOC>