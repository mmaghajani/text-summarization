<?xml version="1.0" encoding="utf-8" ?>
<DOC>
<DOCNO>226</DOCNO>
<DATE-TIME>1390/01/09</DATE-TIME>
<CATEGORY>سیاسی</CATEGORY>
<TITLE>اعلام آتش‌بس ليبي با مخالفان دولت </TITLE>
<SUMMARY>اين عقب‌نشيني معمر القذافي ديكتاتور ليبي در حالي صورت گرفت كه شهر "سرت " زادگاه وي و دومين مركز پشتيباني او در ليبي بامداد امروز به تصرف انقلابيون ليبي درآمد.</SUMMARY>
<NARRATIVE></NARRATIVE>
<TEXT>
وزرات خارجه ليبي در شهر مصراته با نيروهاي مخالف دولت اعلام آتش‌بس كرد.

به گزارش فارس، خبرگزاري رسمي ليبي در خبري فوري اعلام كرد كه وزارت خارجه اين كشور درگيري با نيروهايي كه آنها را گروه‌هاي تروريستي اعلام كرد، متوقف كرده است.

بر اساس اين گزارش اين آتش‌بس در شهر مصراته اعلام شده است.

اين عقب‌نشيني معمر القذافي ديكتاتور ليبي در حالي صورت گرفت كه شهر "سرت " زادگاه وي و دومين مركز پشتيباني او در ليبي بامداد امروز به تصرف انقلابيون ليبي درآمد.

سخنگوي انقلابيون ليبي بدون اشاره به جزئيات اعلام كرد كه شهر استراتژيك سرت به تصرف انقلابيون درآمد. انقلابيون ديروز پس از به دست گرفتن كنترل شهر بن جواد واقع در 525 كيلومتري شرق طرابلس پايتخت ليبي اعلام كردند كه به سوي سرت زادگاه قذافي در شرق اين كشور پيشروي مي‌كنند.

شهر سرت از شهرهاي ساحلي ليبي است كه به دليل قرار گرفتن در امتداد ساحل جنوبي درياي مديترانه از اهميت ويژه‌اي برخوردار است. </TEXT>
</DOC>