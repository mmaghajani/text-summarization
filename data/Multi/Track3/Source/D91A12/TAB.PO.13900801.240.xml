<?xml version="1.0" encoding="utf-8" ?>
<DOC>
<DOCNO>240</DOCNO>
<DATE-TIME>1390/08/01</DATE-TIME>
<CATEGORY>سیاسی</CATEGORY>
<TITLE>آزادي ليبي رسما اعلام شد </TITLE>
<SUMMARY>سرانجام پس از كشته شدن ديكتاتور مخلوع ليبي توسط نيروهاي انقلابي اين كشور، مقام‌هاي شوراي ملي انتقالي ليبي امروز (يكشنبه) در بنغازي به شكل رسمي آزادي كامل ليبي را اعلام كردند.</SUMMARY>
<NARRATIVE></NARRATIVE>
<TEXT>
مقام‌هاي شوراي ملي انتقالي ليبي طي مراسمي در شهر بنغازي آزادي كامل اين كشور را رسما اعلام كردند.

به گزارش «ايسنا»به نقل از شبكه خبري العربيه، سرانجام پس از كشته شدن ديكتاتور مخلوع ليبي توسط نيروهاي انقلابي اين كشور، مقام‌هاي شوراي ملي انتقالي ليبي امروز (يكشنبه) در بنغازي به شكل رسمي آزادي كامل ليبي را اعلام كردند.

در اين مراسم هزاران تن از مردم ليبي در حالي كه بسياري از آنها پرچم اين كشور را در دست داشتند، در شهر بنغازي گرد هم آمدند.

اين در حالي است كه اكثر شهرهاي ليبي پس از ماه‌ها درگيري و جنگ شاهد جو آرامي است و مردمي كه به دليل ناامني خانه‌هاي خود را ترك كرده بودند، به شهر و ديار خود بازگشته‌اند.

بر اساس اين گزارش، جشن و پايكوبي در اكثر شهرهاي ليبي به ويژه بنغازي در حال برگزاري است.

شوراي ملي انتقالي ليبي وعده داده كه ظرف كمتر از يك ماه دولت انتقالي جديد اين كشور را تشكيل دهد و عمر اين دولت را نيز هشت ماه اعلام كرده است.
</TEXT>
</DOC>