<?xml version="1.0" encoding="utf-8" ?>
<DOC>
<DOCNO>230</DOCNO>
<DATE-TIME>1390/02/19</DATE-TIME>
<CATEGORY>سیاسی</CATEGORY>
<TITLE>ناتو: بازي براي قذافي تمام شده است </TITLE>
<SUMMARY>دبير کل ناتو مي‌گويد رژيم معمر قذافي حاکم ليبي، از زمان افرايش فشارها بر وي براي کناره‌گيري از قدرت، به تدريج به پايان عمر خود نزديک مي‌‌شود.</SUMMARY>
<NARRATIVE></NARRATIVE>
<TEXT>
ژنرال آندرس فوگ راسموسن دبير کل ناتو روز يکشنبه (18 ارديبهشت) گفت: "بازي براي قذافي تمام شده است. او بايد هرچه زودتر پيش از آن که دير شود بداند هيچ آينده‌اي براي او و رژيم او وجود ندارد".

دبير کل ناتو همچنين افزود، حملات هوايي نيروهاي نظامي ائتلاف با هدف حفاظت از جان غيرنظاميان ليبي تا سقوط کامل قذافي از قدرت ادامه خواهند داشت.

از سوي ديگر، نيروهاي انقلابي ليبي که در شهر مصراته با محاصره خونين اين شهر دست‌به گريبان هستند، بار ديگر از نيروهاي ناتو به علت قصور در هدف قراردادن نيروهاي وفادار به قذافي که منجر به پيش‌روي آن‌ها به سوي مواضع انقلابيون شده است، به شدت انتقاد کرده‌اند.

اين در حالي است که با به بن‌بست رسيدن تدريجي ماموريت ناتو، کشورهاي درگير در جنگ ليبي به تازگي تاسيس يک صندوق براي حمايت مالي از انقلابيون ليبي در مبارزه با نيروهاي قذافي را به تصويب رسانده‌اند.

در همين حال، اواضاع مردم در شهر بندري مصراته از زمان محاصره آن توسط نيروهاي وفادار به قذافي، به شدت نا امن شده است.

بر اساس گزارش‌ها، اوضاع انساني در طرابلس پايتخت ليبي نيز از شرايطي نامناسب برخوردار است. دولت ليبي حملات نيروهاي هوايي ناتو را علت وخامت اوضاع مردم در پايتخت اين کشور اعلام کرده است.

هواپيماهاي جنگي نيروهاي ناتو به تازگي اهداف بيشتري را در شهر طرابلس هدف حملات خود قرار داده‌اند که اين اقدام انتقاد شديد روسيه و چين را به همراه داشته است. در پي اين حملات، سيف‌العرب، پسر کوچک معمر قذافي و سه نوه او کشته شدند.

مسکو همواره با محکوم‌کردن حملات نيروهاي غرب به ليبي، اعلام کرده است که استفاده بيش از حد ناتو از نيروهاي نظامي در ليبي و فراتر رفتن از ماموريتي که بر اساس قطع‌نامه سازمان ملل متحد براي اين پيمان درنظرگرفته شده، منجر به مرگ شهروندان غيرنظامي آن کشور شده است.

مسکو تاکيد مي‌کند، حملات نيروهاي ناتو بايد در چارچوب قطع‌نامه 1973 شوراي امنيت عليه ليبي عمل کرده و عمليات آنان بايد با مقررات منطقه پرواز ممنوع بر فراز آسمان اين کشور که گفته شده با هدف حفاظت از جان غيرنظاميان اعمال شده، مطابقت داشته باشد. </TEXT>
</DOC>