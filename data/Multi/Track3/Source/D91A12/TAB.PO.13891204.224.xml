<?xml version="1.0" encoding="utf-8" ?>
<DOC>
<DOCNO>224</DOCNO>
<DATE-TIME>1389/12/04</DATE-TIME>
<CATEGORY>سیاسی</CATEGORY>
<TITLE>پیشنهاد چند میلیونی قذافی به قبایل لیبی </TITLE>
<SUMMARY>وی تصریح کرد: علیرغم این که رژیم قذافی همه قدرت و امکانات خود را برای سرکوب تظاهرکنندگان به کار گرفته و حتی به استفاده از هواپیماها و جنگنده ها روی آورده اما نتوانسته است بر اراده مردم غالب شود و کنترل همه شهرهای لیبی به استثنای برخی مناطق پایتخت به دست مردم انقلابی افتاده است.</SUMMARY>
<NARRATIVE></NARRATIVE>
<TEXT>
رییس دفتر جبهه ملی نجات لیبی گفت: رژیم قذافی تلاش بسیاری کرده است تا با پرداخت میلیون ها دلار به قبایل لیبیایی ، آنان را تطمیع کند اما قبایل دست رد به سینه اش زدند و وی را ناکام گذاشتند.

 " سالم سالم " رییس دفتر جبهه ملی نجات لیبی روز چهارشنبه در مصاحبه با شبکه خبری العالم از لندن، همچنین از اقدام " مصطفی عبدالجلیل" وزیر دادگستری این کشور مبنی بر استعفا از سمت خود دراعتراض به سرکوب تظاهرکنندگان تمجید کرد.

 وی گفت: وزیر دادگستری لیبی در حمایت از مردم و انقلابیون الیبی و در راستای پیوستن به مردم اقدام به استعفا کرد.

 رییس دفتر جبهه ملی نجات لیبی اعلام کرد: کنترل همه شهرهای کشور به جز برخی مناطق طرابلس پایتخت لیبی از دست رژیم مستبد معمر قذافی خارج شده و به دست مردم انقلابی افتاده است.

 وی تصریح کرد: علیرغم این که رژیم قذافی همه قدرت و امکانات خود را برای سرکوب تظاهرکنندگان به کار گرفته و حتی به استفاده از هواپیماها و جنگنده ها روی آورده اما نتوانسته است بر اراده مردم غالب شود و کنترل همه شهرهای لیبی به استثنای برخی مناطق پایتخت به دست مردم انقلابی افتاده است.

 سالم افزود: مزدوران آفریقایی و وابستگان رژیم قذافی که در طول حکومت چهل و دو ساله وی کشور را غارت کرده اند ، اکنون نمی توانند کاری برای قذافی انجام دهند و درتلاشند تا از کشور فرار کنند. </TEXT>
</DOC>