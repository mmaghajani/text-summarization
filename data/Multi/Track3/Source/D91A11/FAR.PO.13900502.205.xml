<?xml version="1.0" encoding="utf-8" ?>
<DOC>
<DOCNO>205</DOCNO>
<DATE-TIME>1390/05/02</DATE-TIME>
<CATEGORY>سیاسی</CATEGORY>
<TITLE>پليس نروژ:عامل حادثه مرگبار نروژ به تنهايي اين فاجعه را ايجاد كرده است </TITLE>
<SUMMARY>خبرگزاري فارس: در حالي كه بسياري از رسانه‌ها معتقدند كه دولت نروژ درباره فاجعه دو روز پيش، پنهان‌كاري مي‌كند، پليس اين كشور مدعي شد كه عامل حادثه مرگبار دو روز گذشته به تنهايي اين فاجعه را به بار آورده است.</SUMMARY>
<NARRATIVE></NARRATIVE>
<TEXT>
به گزارش فارس به نقل از "بي‌بي‌سي"، به گفته مقام‌هاي پليس در نروژ، مردي كه عامل بمب گذاري در اسلو و تيراندازي در جزيره اي در نزديكي اسلو بود، به تنهايي عمل كرده است و آنها به دنبال مظنونان ديگري نيستند. تعداد كشته شدگان در اين دو واقعه اكنون نزديك به صد نفر و مجروح شدگان 97 نفر اعلام شده است. آندرس برينگ برويك، متهم اصلي در حملات دوگانه روز جمعه، كه 32 سال سن دارد، تصديق كرده است كه او هر دو حمله را انجام داده است. او اين حملات را 'وحشتناك اما ضروري' توصيف كرد. وكيل مدافع "برينگ برويك" گفته است كه موكلش دلايل كار خود را در دادگاه توضيح خواهد داد. مراسم يادبود براي قربانيان اين حملات در سراسر نروژ از جمله در كليساي لوتران در شهر اسلو برگزار مي‌شود. تحقيقات پليس در جزيره اوتويا، محل اردوي نوجوانان حزب حاكم كارگر، همچنان ادامه دارد. يك زير دريايي كوچك در آبهاي اطراف جزيره در جستجوي اجساد احتمالي كسان ديگري است كه در حال حاضر خبري از آنها در دست نيست. ماموران پليس مبارزه با تروريسم هم گفته‌اند كه تحقيقات آنها هم در مورد انفجار بمب در اسلو هنوز به پايان نرسيده است. دست كم 7 نفر در نتيجه انفجار بمبي در اسلو، كه در خودرويي كار گذاشته شده بود، جان سپرده‌اند. پليس مي‌گويد از سرنوشت چند نفر هنوز خبري در دست نيست و ممكن است اين افراد براي نجات جان خود در تيراندازي هاي جزيره اوتويا، خود را به آب انداخته و غرق شده باشند. اين حملات پر تلفات ترين حادثه در نروژ از زمان جنگ جهاني دوم است و باعث بهت مردم اين كشور شده است. پادشاه و ملكه نروژ و "ينس استولتنبرگ"، نخست وزير اين كشور، با بستگان قربانيان اين حمله به اردوي تابستاني نوجوانان ابراز همدردي كرده‌اند. نخست وزير نروژ بعد از ديدار با نجات‌يافتگان و بستگان آنها گفت كه در اين ملاقات‌ها "عميقا متأثر" شده است.</TEXT>
</DOC>