<?xml version="1.0" encoding="utf-8" ?>
<DOC>
<DOCNO>219</DOCNO>
<DATE-TIME>1391/01/28</DATE-TIME>
<CATEGORY>سیاسی</CATEGORY>
<TITLE>محاکمه عامل کشتار نروژ آغاز شد </TITLE>
<SUMMARY>خبرگزاری فارس: دادگاه رسیدگی به پرونده عامل کشتار ۷۷ نفر در حمله‌ای مسلحانه به اردوگاه جوانان نروژ که سال گذشته میلادی رخ داد، در پایتخت این کشور آغاز شد.</SUMMARY>
<NARRATIVE></NARRATIVE>
<TEXT>
به گزارش فارس به نقل از شبکه "بی بی سی"، دادگاه رسیدگی به اتهامات "آندرس برویک"که سال گذشته 77 نفر را در بمب‌گذاری اسلو و حمله مسلحانه به اردوی جوانان طرفدار حزب حاکم کشت، امروز در "اسلو"، پایتخت نروژ آغاز شده است.

وی پس از آنکه در دادگاه دستبند از دستانش باز شد، در حالیکه لبخند بر لب داشت با بلند کردن دست مشت کرده خود، مانند نازی‌ها سلام نظامی داد و در آغاز نخستین جلسه محاکمه خود گفت که صلاحیت این دادگاه را به رسمیت نمی شناسد.

برویک در ماه ژوئیه 2011 ابتدا در مقر نخست وزیری نروژ بمبی کار گذاشت و سپس به اردوی نوجوانان هوادار حزب کارگر رفت و به کسانی که آنجا بودند تیراندازی کرد.

بر اساس این گزارش، برویک به این کشتار اعتراف کرده اما خود را مجرم نمی داند و اعلام کرد که حزب حاکم کارگر به دلیل مدارا با مسلمانان، هدف "حملات مشروع" او بوده است.

بی بی سی ادامه داد که اگر دادگاه اعلام کند که برویک دچار جنون است، او تحت روان درمانی قرار می گیرد و در صورتیکه دادگاه اعلام کند که او دارای سلامت روانی است، به 21 سال حبس محکوم خواهد شد و این در حالی است که هفته گذشته روانپزشکان منصوب دادگاه در نروژ گفتند که برویک عاقل است.

دادگاه رسیدگی به اتهامات برویک از ساعت 9 صبح امروز به وقت محلی 7:00 صبح به وقت گرینویچ) در اسلو آغاز شده است.

او گفت: "روزی تاریخی برای نروژی هاست. ما تاکنون چنین محاکمه ای نداشته ایم و همه می خواهیم بدانیم که نتیجه آن چه خواهد بود."
</TEXT>
</DOC>