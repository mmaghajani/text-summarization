<?xml version="1.0" encoding="utf-8" ?>
<DOC>
<DOCNO>255</DOCNO>
<DATE-TIME>1391/01/28</DATE-TIME>
<CATEGORY>اجتماعی</CATEGORY>
<TITLE>جنگ روانی درباره اینترنت ملی صحت ندارد؛ محدودیتی ایجاد نمی‌شود</TITLE>
<SUMMARY></SUMMARY>
<NARRATIVE></NARRATIVE>
<TEXT>
ارتباطات > اینترنت  - همشهری‌آنلاین:
عضو اصلی شورای حل اختلاف جرایم اینترنتی دادگستری کل استان تهران تاکید کرد:‌ باید به این موضوع توجه داشت که با راه‌اندازی شبکه ملی اطلاعات، هیچ محدودیتی برای دسترسی به اینترنت جهانی برای کاربران به وجود نخواهد آمد.

باقر افخمی اظهار کرد: متاسفانه عده‌ای این نگرانی را دارند که با راه‌اندازی اینترنت ملی، دسترسی‌ها محدود می شود در صورتی که این طور نیست و این شبکه دارای تبعات بسیار خوبی خواهد بود.

وی تاکید کرد: با توجه به این که با راه‌اندازی شبکه ملی اینترنت، دیتاسنترها در داخل کشور نصب شده و میزبانی هاست‌ها به کشور منتقل می‌شود، بنابراین سرعت دسترسی کاربران به اینترنت افزایش می‌یابد.

عضو شورای حل اختلاف جرایم اینترنتی دادگستری کل استان تهران به ایسنا گفت: با راه‌اندازی شبکه ملی اطلاعات، سرعت دسترسی کاربران نهایی به اینترنت افزایش یافته و طبیعی است که کاربران با سرعت بیشتری به سایت‌ها دسترسی خواهند داشت.

این مدیرشرکت اینترنتی اظهار کرد: جنگ روانی که عده‌ای پیرامون شبکه ملی اینترنت به راه انداختند صحت ندارد و با راه اندازی شبکه ملی اطلاعات طبیعی است که کیفیت نیز به نوعی افزایش می‌یابد.
</TEXT>
</DOC>