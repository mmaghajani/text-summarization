<?xml version="1.0" encoding="utf-8" ?>
<DOC>
<DOCNO>250</DOCNO>
<DATE-TIME>1390/10/19</DATE-TIME>
<CATEGORY>اجتماعی</CATEGORY>
<TITLE>خبرهاي جديد وزير ارتباطات
زمان راه‌اندازی شبکه ملی اطلاعات؛ افزایش سرعت اینترنت </TITLE>
<SUMMARY></SUMMARY>
<NARRATIVE></NARRATIVE>
<TEXT>
ارتباطات > اینترنت  - همشهری‌آنلاین:
وزیر ارتباطات و فناوری اطلاعات با بیان اینکه افزایش سرعت اینترنت،‌ کاهش هزینه و افزایش امنیت سه هدف مهم راه‌اندازی شبکه ملی اطلاعات است از راه اندازی مرحله نخست این شبکه تا 6 ماه آینده خبر داد.

به گزارش همشهری آنلاین، رضا تقی‌پور در پایان جلسه هیئت دولت افزود: از 31 استان 25 استان آمادگی اجرای مرحله نخست این شبکه را دارند.

وی با بیان اینکه طراحی این شبکه به طور کامل انجام شده است، یادآور شد: طبق برنامه پنجم توسعه، این طرح تا پایان برنامه باید تکمیل شود.

وزیر ارتباطات و فناوری اطلاعات افزود:‌ براساس تکلیفی که تا پایان برنامه پنجم توسعه داریم‌ با تکمیل این طرح، باید همه مراکز داده‌ها و میزبانی سایت‌ها به داخل کشور منتقل شود.

بر اساس گزارش ایرنا، تقی‌پور همچنین به تامین امنیت در شبکه ملی اطلاعات اشاره کرد و گفت:‌ با راه‌اندازی این شبکه، شاهد کاهش حملات اینترنتی به کاربران در مناطق خصوصی و همچنین امنیت کامل کاربران دولتی در مناطق حساس در مقابل آسیب‌های خارجی خواهیم بود.
</TEXT>
</DOC>