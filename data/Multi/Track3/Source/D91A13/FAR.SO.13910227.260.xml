<?xml version="1.0" encoding="utf-8" ?>
<DOC>
<DOCNO>260</DOCNO>
<DATE-TIME>1391/02/27</DATE-TIME>
<CATEGORY>اجتماعی</CATEGORY>
<TITLE>وزیر ارتباطات در جشنواره ملی فاوا خبر داد
۳ گام ایجاد شبکه ملی اطلاعات/جدایی اینترنت و اینترانت تا پایان شهریور</TITLE>
<SUMMARY>خبرگزاری فارس: وزیر ارتباطات در جشنواره ملی فاوا گفت: به منظور راه‌اندازی شبکه ملی اطلاعات، تا پایان نیمه اول امسال شبکه‌های اینترنت و اینترانت از هم تفکیک می‌شود.
</SUMMARY>
<NARRATIVE></NARRATIVE>
<TEXT>
به گزارش خبرنگار فناوری اطلاعات خبرگزاری فارس، رضا تقی پور وزیر ارتباطات و فناوری اطلاعات امروز در جشنواره ملی فاوا، اظهار داشت: گردش مالی حوزه فناوری اطلاعات و ارتباطات ظرف دو سال گذشته از 8 هزار و 100 میلیارد تومان در سال 88 به 15 هزار میلیارد تومان در سال 90 افزایش یافته که نشان از رشد دو برابری گردش مالی حوزه فناوری اطلاعات طی دو سال اخیر دارد.

وی در خصوص شبکه ملی اطلاعات گفت: وزارت ارتباطات باید این شبکه را تا پایان برنامه پنجم راه اندازی کند که قرار است در سه فاز اجرایی شود.

وی توضیح داد: فاز اول این شبکه تا پایان نیمه اول امسال به پایان می‌رسد و شامل تفکیک شبکه‌های اینترنت و اینترانت است.

وی ادامه داد: فاز دوم این شبکه نیز که تمامی میزبانی‌های سایت‌های اینترنتی را به داخل کشور منتقل می‌کنند تا پایان سال 92 به اتمام می رسد.

وی افزود: در فاز سوم که فاز پایانی شبکه ملی اطلاعات است نیز، مدیریت بومی شبکه اینترنت در داخل کشور انجام می‌شود.
</TEXT>
</DOC>