<?xml version="1.0" encoding="utf-8" ?>
<DOC>
<DOCNO>244</DOCNO>
<DATE-TIME>1389/09/09</DATE-TIME>
<CATEGORY>اجتماعی</CATEGORY>
<TITLE>راه اندازی شبکه اینترنت ملی ؛ تا سال 92 </TITLE>
<SUMMARY>تقی پور افزود: شبکه های ملی اینترنت یا شبکه اطلاعات ملی بر پایه پروتکل اینترنت طراحی شده و یکی از زیرساخت های اصلی دولت الکترونیک محسوب می شود .</SUMMARY>
<NARRATIVE></NARRATIVE>
<TEXT>
شبکه اینترنت ملی تا سال 1392 راه اندازی می شود.

به گزارش واحد مرکزی خبر ، وزیر ارتباطات و فناوری اطلاعات در گلوگاه افزود: این طرح در چند مرحله اجرایی می شود که مرحله نخست آن امسال به بهره برداری می رسد اما مرحله پایانی آن در سال 92 به پایان خواهد رسید.

تقی پور افزود: شبکه های ملی اینترنت یا شبکه اطلاعات ملی بر پایه پروتکل اینترنت طراحی شده و یکی از زیرساخت های اصلی دولت الکترونیک محسوب می شود .

وی پهنای زیاد باند ارسال تصویر ، صوت و حجم زیاد اطلاعات را از ویژگی های این شبکه دانست.

وزیر ارتباطات و فناوری اطلاعات درباره افزایش سرعت اینترنت گفت: پهنای باند یعنی محدودیتی در سرعت نخواهیم داشت و خدمات را می توان با سرعت بیش از 8 مگابیت دریافت کرد.

تقی پور درباره دکل های ایرانسل در منازل گفت: این دکل ها در زمان ثبت سفارش ، گمرک و پس از نصب از لحاظ استانداردهای زیست محیطی بررسی می شوند و اگر استانداردها رعایت شوند ، اجازه فعالیت دارند. </TEXT>
</DOC>