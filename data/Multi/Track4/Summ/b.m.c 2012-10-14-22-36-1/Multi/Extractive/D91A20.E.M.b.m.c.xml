کاروان ورزش ایران با در اختیار داشتن 284 ورزشکار مرد و 86 ورزشکار زن در قالب 33 رشته در شانزدهمین دوره بازی‎های آسیایی شرکت کرد
شانزدهمین دوره بازی‌های آسیایی 21 آبان سال 1389 با برگزاری مراسم افتتاحیه به صورت رسمی در گوانگجو آغاز شد و کاروان ورزش ایران 24 مربی و پزشک در ترکیب خود داشت.
این افراد همراه با تیم‌های تیراندازی، بسکتبال، دوومیدانی، تیروکمان، دراگون‌بت مردان و زنان، شمشیربازی، شطرنج (2 نفر)، تنیس روی میز، دوچرخه سواری، اسلالوم، روئینگ،کانو (آب‌های آرام)، بادبانی، کشتی آزاد (یک نفر) ووشو (3نفر)، شنا، ژیمناستیک، وزنه‌برداری، کبدی، تکواندو، کاراته، حضور داشتند.
تیم ملی کبدی مردان ایران به مقام نایب قهرمانی بازی‌های آسیایی گوانگجو دست یافت.
تیم ملی بسکتبال ایران با پیروزی بر تیم بسکتبال ژاپن در بازی‌های آسیایی به مقام سوم رسید
رقابت‌های کشتی بازی‌های آسیایی گوانگجو در بخش مردان به پایان رسید و ایران در هر دو رشته آزاد و فرنگی قهرمان شد.
احسان حدادی در پرتاب دیسک یک طلا؛ کاوه موسوی در ماده پرتاب چکش و سجاد مرادی در دوی 1500 متر 2 مدال نقره و محمد صمیمی یک برنز برای دوومیدانی کشورمان به دست آورده بودند.
سجاد مرادی در دوی 800 متر بازی‌های آسیایی گوانگجو به عنوان قهرمانی دست پیدا کرد
تیم ملی هندبال ایران نخستین بار در تاریخ این رشته بر سکوی نایب قهرمانی بازیهای آسیایی ایستاد.
تیم ملی والیبال ایران با قبول شکست برابر ژاپن به عنوان نایب قهرمانی شانزدهمین دوره بازی‌های آسیایی دست پیدا کرد.
چهارمين مدال كاروان ورزشي ايران در بازي‌هاي آسيايي گوانگجو، از اين جهت مبارك و ميمون بود كه اولين مدال تاريخ دوچرخه‌سواري ايران در رشته اسپرينت تيمي بازي‌هاي آسيايي به شمار مي‌رفت. 
تيم 9 نفره ووشو ايران با سه مدال طلا توسط خديجه آزادپور، محسن محمد سيفي و حميدرضا قلي پور سه مدال طلا، احسان يغمبري در فرم "چانگ چوان" و دو مدال برنز الهه منصوريان در وزن 52-کيلوگرم و سجاد عباسي در وزن 70- کيلوگرم ساندا به کار خود پايان داد.
در رشته كاراته، ذبيح‌الله پورشيب و جاسم ويشگاهي با شايستگي با پيروزي بر همه حريفان و از جمله حريفان فيناليست خود از اندونزي و ژاپن، با قاطعيت صاحب برتري شدند تا 2 طلاي باارزش ديگر را به مجموعه طلا‌هاي ايران از اين بازي‌ها اضافه كنند. گرچه كاراته نيز مانند كشتي آزاد به نسبت دوحه 2006، در گوانگجو يك طلا كمتر گرفت؛ اما در بخش بانوان فاطمه چالاكي توانست در وزن منهاي 68 كيلو به مدال برنز برسد. 
کاروان ورزش ایران در بازی‌های آسیایی 2010 گوانگجو بعد از تیم‌های چین، کره جنوبی و ژاپن به مقام چهارم رسید
ایران در این دوره از بازی‌های آسیایی با کسب 20 مدال طلا، 14 نقره و 25 برنز و مجموعا 59 مدال کارنامه قابل قبولی داشت به طوری که بهترین نتیجه پس از انقلاب اسلامی به حساب می‌آید.



