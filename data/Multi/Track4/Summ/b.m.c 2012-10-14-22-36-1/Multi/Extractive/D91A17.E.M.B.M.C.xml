فرانسوا اولاند، کاندیدای سوسیالیست با ۲۷.۴ درصد آرا از ساركوزي پیشی گرفت و هر دو به مرحله دوم انتخابات راه یافتند.
اولاند روز يكشنبه توانست با كسب 67‌/‌51 درصد از كل آرا در دور دوم انتخابات بر رقيب خود نيكلا ساركوزي با كسب 4‌‌/‌‌48 درصد آرا پيروز شود.
فرانسوا اولاند نخستين سياست‌مدار سوسياليست فرانسه است که توانست پس از 17 سال سلطه جناح راست بر سياست‌هاي اين کشور، به رياست جمهوري انتخاب شود. 
نامزد سوسیالیستها در این انتخابات به مردم فرانسه وعده بخشیدن جانی تازه و به نمایش گذاشتن چهره ای جدید از این کشور در مقابل اروپا داده است.
با پیرزوی نامزد حزب سوسیالیست در دور دوم انتخابات ریاست جمهوری فرانسه مرکل مهمترین متحد خود را از دست خواهد داد. 
سارکوزی در سخنرانی های اخیر خود از رقیب اصلی اش به عنوان خطری برای فرانسه و اروپا یاد کرده است. به ادعای وی با انتخاب اولاند فرانسه نیز به سرنوشتی مشابه وضعیت کنونی اسپانیا که با گرفتن قروض هنگفت به دادن بهره های سنگین واداشته شده، دچار می شود.
اولاند در جریان مبارزات انتخاباتی از عملکرد سارکوزی انتقاد کرد و دوران ریاست جمهوری را فرصتی برای کار و تلاش در جهت مصالح کشور دانست.
رئیس جمهور جدید فرانسه برنامه احیای اقتصادی را با هدف اشتغال جوانان به عنوان اصلی ترین برنامه اقتصادی خود در دستور کار دارد.
اولاند با اشاره به اين‌که طرح‌هاي رياضتي ديگر به عنوان تنها گزينه پيش روي اروپا مطرح نيست، از برنامه‎هاي رياضتي اجرا شده از سوي دولت سارکوزي نيز انتقاد کرده است. 
"فرانسوآ اولاند" در آستانه نزدیکی به زمان برگزاری دور نخست انتخابات ریاست جمهوری فرانسه در وعده‌ای انتخاباتی درباره برنامه سیاسی خود در قبال افغانستان اعلام کرد: «من هیچ راه حل نظامی در افغانستان نمی‌بینم و در صورت پیروزی در انتخابات ریاست جمهوری 2012، به هم‌پیمانان فرانسه تمایل پاریس برای خروج نظامیان فرانسوی از کشورهای آسیای میانه تا پایان سال 2012 را ابلاغ می‌کنم.»
سارکوزی طی دوران حکومتش برخلاف آرمان دوگل موسس جمهوری پنجم و حزب گلیستها، پاریس را به سمت اتحاد و مشارکت با ناتو در تمام مأموریت های تجاوزکارانه و توسعه گرانه، سوق داد.
سارکوزی درکوران تبلیغات انتخاباتی نیز به وضعیت نابسامان اقتصادی فرانسه و همچنین حوزه یورو اذعان کرد و گفت: حوزه یورو دوران نقاهت خود را می گذراند که هرگونه بی شکیبایی، ضربات جبران ناپذیری دارد.
فرانسه از جمله کشورهای اروپایی است که به دلیل بدهی عمومی بالا، یک درجه از نشان اعتبار مالی جهانی را نزد موسسه 'استاندارد اند پورز' از دست داد
'کاهش نسبی تولیدات صنعتی' در ماه های پایانی سال گذشته، 'نبود رقابت پذیری محصولات تولیدی داخلی و گران بودن هزینه های تمام شده تولید'، 'رشد بیکاری'، 'خطر رکود اقتصادی'، 'عدم سرمایه گذاری به دلیل صرفه نداشتن' و 'فرار سرمایه ها '، می تواند کار دولت آتی را برای اجرای وعده های انتخاباتی با مشکل مواجه کند.
در روزگار سارکوزی موضوع سوریه به صورت کاملا امنیتی و با دخالت مستقیم شخص رئیس‌جمهور رتق‌و‌فتق می‌شد و درباره آن موضعگیری صورت می‌گرفت اما انتظار می‌رود اولاند با حفظ همان موضع سارکوزی درباره سوریه، برماهیت سیاسی این پرونده تأکید کند و آن را از دایره اهتمام امنیتی خویش خارج سازد واين ميتواند چهره اي جديد دربعد سياست بين الملل فرانسه باشد.

