فرانسوا اولاند كانديداي حزب سوسياليست با27.4% آرا به همراه ساركوزي كه توانست 25.7%آرا رابه خود اختصاص دهد به دوردوم انتخابات راه پيدا كند.
اين درحالي بود كه مارين لوپن20%،ژان لوك ملانشون11.5%،فرانسوا بايرو9% وپنج كانديداي ديگربا مجموع كمتراز6%،آراء انتخابات دردور نخست را به خوداختصاص دادند.
اولاند درطي مبارزات انتخاباتي خود رياست جمهوري رابه عنوان فرصتي در جهت تلاش براي منافع كشور دانست واشتغال جوانان رابه عنوان اصلي ترين برنامه براي احياي اقتصاد جامعه معرفي كرد؛او همچنين بيان داشت كه هيچ راه حل نظامي درقبال افغانستان وجودندارد و درصورت پيروزي نيروهاي فرانسوي رااز افغانستان
خارج خواهدكرد.
اوهمچنين باوجود بي كاري فزاينده وركود اقتصادي،ازعملكرد ساركوزي وطرح رياضتي او انتقاد كرده وراه خروج ازاين بحران را راهي غير ازطرح رياضتي دانست.
اولاند دردور دوم موفق شد باكسب 51.8% آرا وحدود4% بيشترازساركوزي گوي سبقت رابربايد وبه كاخ اليزه راه پيداكند.
ازعوامل شكست ساركوزي ميتوان به افزايش نرخ بيكاري درجامعه وتشديد بحران مالي در اثر سياست هاي نادرست رياضتي،محدوديت ها و سياست هاي غلط ديني ومذهبي وايجاد مشكلات معيشتي براي مهاجران،دربعد داخلي و سوق دادن فرانسه به مشاركت درعمليات هاي تجاوزكارانه ناتو،افزايش هزينه هاي نظامي كه سودي جزوخيم تركردن بحران مالي درفرانسه نداشت ومتحد شدن وهمگرايي با سران سلطه درجهان ازجمله آمريكا دربعد خارجي،همگي عواملي هستند كه حكومت مجدداو راعملا'' ناممكن ساخته است.
با به قدرت رسيدن اولاند بايد منتظر چهره جديد ازفرانسه درجهان وبخصوص درناحيه يورو بود؛چنانكه اولاند درزمينه روابط باهمسايه خود آلمان يك رابطه قاطع ومحكم وهمچنين تغيير درسياست خارجي فرانسه ازجمله درقبال سوريه را مدنظر دارد.