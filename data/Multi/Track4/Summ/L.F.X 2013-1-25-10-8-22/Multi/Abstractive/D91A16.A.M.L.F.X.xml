قیام مردم تونس در اواخر پاییز سال 89 با خودسوزی جوانی که به دلیل فروش سبزی در کنار خیابان و رویارویی با مخالفت نیروهای امنیتی پلیس اقدام به خود کشی کرده بود اغاز شد.تظاهرات مردم که به دلیل افزایش نرخ بیکاری و در اعتراض به تمدید و موروثی بودن قدرت ودر اعلام به همبستگی با مردم فقیر نشین تونس از جمله شهر سیدنی بوزید انجام شد به شهرهای سوسا و مکناسی نیز کشیده شد.این تظاهرات با برخورد شدید نیروهای پلیس روبه رو شد.در تاریخ 23/10/89 مردم در مقابل ساختمتن وزارت کشور تجمع کردند و خواستار برکناری زین العابدین بن علی از مقام ریاست جمهوری شدند. او در سخنرانی هایش اعلام کرد که قصد دارد در انتخابات سال 2014 نامزد نشود وقول داد که در حل بحران هایی مانند بیکاری و افزایش 4 برابری نرخ مواد غذایی چاره اندیشی کند.وی با برکنارکردن دولت و انحلال پارلمان ،دستور برگزاری انتخابات زودهنگاه پارلماننی را در 6 ماه اینده صادر کرد. همچنین وعده داد که در راستای اصلاح دموکراسی و اجرای ازادی های سراسری تلاش خواهد کرد.همچنین اعلام کرد که دیگر نیروهای پلیس دست به تیر اندازی علیه مردم نمی زنند. با این سخنرانی ها مردم در خیابان ها شاد شدند اما با برخورد شدید نیروهای امنیتی روبه رو شدند. در حالی که منابع رسمی تونس تعداد کشته شدگان تا این تاریخ را 23 نفر اعلام کرده است، سازمان حوق بشری از کشته شدن بیش از 60 نفر خبر داده است.
روز جمعه 24/10/89 بن علی به همراه همسرش تونس را ترک کرد و به عربستان سعودی رفت. در این زمان طبق احکام فصل پنجاه وششم از قانون اساسی ،محمدالغنوشی نخست وزیر تونس به صورت موقت قدرت را در دست گرفت.
در 25/10/89 شورای قانون اساسی اعلام کرد که فواد المبزع ،رئیس مجلس به عنوان رئیس جمهوری موقت عمل خواهد کرد و انتخابات ریاست جمهوری باید ظرف 60 روز برگزار شود. فوادالمبزع از الغنوشی خواست تا دولت متحدی تشکیل دهد. الغنوشی نیز گفت که درباره ی تشکیل دولت جدید با احزاب سیاسی تونس گفت وگو خواهد کرد.
ناامنی ها باعث به اتش کشیده شدن زندانی در تونس و کشته شدن 50 نفر از زندانی ها شده است. همچنین ایستگاه مرکزی راه اهن نیز ذر اثر حریق اسیب دیده است.
در قاهره واردن نیز تظاهراتی شکل گرفته است.
الغنوشی 3 روز پس از فرار زین العابدین بن علی در 27/10/89 دولت وحدت ملی تونس را معرفی کرد و در یک کنفرانس خبری اعلام کرد که ما با همه ی وجود برای ایجاد صلح وثبات در کشور تلاش خواهیم کرد. اولویت ما برقراری امنیت وایجاد اصلاحات سیاسی واقتصادی است. وی اعلام کرد که دولت جدید وحدت ملی قصد داد شرایط را برای برگزاری انتخابات ریاست جمهوری طی دو ماه اینده فراهم کند.
کابینه ی جدید متشکل از 3 نفر از احزاب مختلف بود. بسیاری از وزرای کلیدی کابینه نیز به سمت خود باز گشته بودند درحالیکه مردم با حضور هیچ یک از اعضای دولت قبلی موافق نبودند.
در تاریخ 2/11/89 صدها تن از افسران با سردادن شعار"پلیس حزب مردم است"محاکمه ی تمامی مقامات وابسه به دولت بن علی را خواستار شدند. ریشه ی انقلاب تونس خواسته های اقتصادی وسیاسی مردم تونس بوده است.
در ادامه ی اعتراضات در 8/11/89 الغنوشی استعفا داد وبه جای او قائدالسببی به عنوان نخست وزیر سوگند یاد کرد.سومین دولت موقت که علاوه بر بسیاری از وزرای دفاع،دادگستری وخارجه در ان ،چند چهره ی دیگر هم در ان حضور دارند در 16/12/89  اقدام به انحلال پلیس مخفی کرد.
در 18/12/89 دادگاهی در تونس حزب زین العابدین بن علی را به طور رسمی منحل کرد. این حزب دیگر نخواهد توانست در انتخابات اتی ،کاندیدایی معرفی کند.از زمان سقوط بن علی تظاهر کنندگان ازادی خواه، خواهان انحلال حزب "اجتماع برای حقوق دموکراتیک"شدند.
در 2/8/90 از میان 1/4 میلیون نفری که برای شرکت در انتخابات ثبت نام کرده بودند،90% به پای صندوق های رای رفتند و حتی بیشتر کسانی هم که ثبت نام نکرده بودند رای دادند.
مردم تونس در انتخابات خود از میان 11000 نامزد ،217 نفر را به عنوان نمایندگان خود در مجلس ملی موسسان انتخاب کردند و 18 کرسی از این تعداد متعلق به تونسی های خارج از کشور و باقی مانده 199 کرسی به تونسی های داخل اختصاص دارد.
احزاب تصمیم گرفتند حمادی الجبالی از حزب النهضه را به عنوان نخست وزیر دولت اینده انتخاب کنند. ان ها منصف المرزوقی از حزب "کنگره" را به عنوان رئیس جمهور و مصطفی بن جعفر از حزب "انجمن دموکراتیک کار وازادی"را به عنوان رئیس مجلس جدید برگزیدند.
در29/9/90 حمادی الجبالی ،اعضای کابینه ی خود را به رئیس جمهور موقت تقدیم کرد.وزارتخانه  های مهمی همچون کشور ،امور خارجه و دادگستری به حزب اسلامی النهضه واگذار شد. وزارت کشور به "علی العریض" زندانی سیاسی سابق وعضو دفتر اجرایی النهضه سپرده شد و "نورالدین البحیری" سخنگوی رسمی حزب النهضه عهده دار وزارت دادگستری شد.وزارت امورخارجه کابینه جدید تونس نیز به "رفیق عبدالسالم" داماد راشد الغنوشی  واگذار شد.
بن علی برای اینکه امکان نامزدی مادام العمر برایش فراهم شود ،محدودیت زمانی دوران ریاست جمهوری را از قانون اساسی تونس حذف کرد. اوبه ارزش های اسلامی توهین کرد و وابستگی شدیدی به کشورهای خارجی از جمله غرب داشت. سیاست او استعمارگونه بود. در 25/3/91 دادگاه زین العبدین بن علی را به دلیل تحریک به قتل تظاهر کنندگان به حبس ابد محکوم کرد. رفیق بالحاج وزیر کشور بن علی نیز به 12 سال زندان محکوم شد.