<?xml version="1.0" encoding="utf-8" ?>
<DOC>
<DOCNO>385</DOCNO>
<DATE-TIME>1389/08/26</DATE-TIME>
<CATEGORY>ورزشی</CATEGORY>
<TITLE>بازي هاي آسيايي گوانگجو
پنجمين طلاي ايران برگردن قلي‌پور</TITLE>
<SUMMARY>جام جم آنلاين: حميدرضا قلي‌پور در فينال رقابتهاي وزن 75-کيلوگرم ووشو با شکست نماينده پاکستان به مدال طلا دست پيدا کرد تا علاوه بر کسب سومين مدال طلاي تيم ملي ووشو، پنجمين مدال طلاي کاروان ورزش ايران را بر گردن بياويزد. </SUMMARY>
<NARRATIVE></NARRATIVE>
<TEXT>
به گزارش مهر، حميدرضا قلي پور آخرين نماينده ايران در مبارزات پاياني رقابتهاي ساندا بود که با شکست حريف پاکستاني خود سومين طلاي ووشو و پنجمين طلاي کاروان ورزشي کشورمان را به گردن آويخت.

قلي پور که در مرحله نيمه نهايي و در يک فينال زودرس در مصاف با "چانگ پن" از چين دست به کار بزرگي زد و 2 بر يک به پيروزي دست يافته بود در پيکار با "احمد عياز"  پاکستاني دو راند متوالي به پيروزي دست يافت و سکوي نخست را تصاحب کرد. وي در دورهاي مقدماتي نمايندگان هند و مالزي را نيز شکست داده بود.

تيم 9 نفره ووشو ايران با سه مدال طلا توسط خديجه آزادپور، محسن محمد سيفي و حميدرضا قلي پور سه مدال طلا، احسان يغمبري در فرم "چانگ چوان" و دو مدال برنز الهه منصوريان در وزن 52-کيلوگرم و سجاد عباسي در وزن 70- کيلوگرم ساندا به کار خود پايان داد.
</TEXT>
</DOC>