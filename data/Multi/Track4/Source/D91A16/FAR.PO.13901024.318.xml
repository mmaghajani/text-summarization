<?xml version="1.0" encoding="utf-8" ?>
<DOC>
<DOCNO>318</DOCNO>
<DATE-TIME>1390/10/24</DATE-TIME>
<CATEGORY>سیاسی</CATEGORY>
<TITLE>فارس گزارش می دهد
چرا مردم تونس علیه دیکتاتور قیام کردند</TITLE>
<SUMMARY>خبرگزاری فارس: زین‌العابدین بن علی در طول 23 سال حاکمیت دیکتاتور مآبانه خود نه تنها از زخم‌های دوران استعمار فرانسه بر آن نکاست بلکه با خوش‌خدمتی‌های خود به غرب ملت خود را تحقیر و فرسنگ‌ها از پیشرفت و ترقی دور نگهداشت.</SUMMARY>
<NARRATIVE></NARRATIVE>
<TEXT>
به گزارش فارس: انقلاب تونس در حالی با خود سوزی جوانی به نام "محمد البو عزیزی" در 14 ژانویه 2011 در تونس رقم خورد که این کشور بیست و سه سال توسط فردی فاسد و ضعیف النفس به نام "زین العابدین بن علی" تحقیر و خوار شد.
 
بن علی در طول 23 سال حکومت خود بر تونس نه تنها بر زخم‌های که از طرف فرانسه در دوران استعمار بر ملت مبارز تونس وارد شده بود، مرحم نگذاشت و بی‌بندباری‌های حکومت "حبیب بورقیبه" را رجبران نساخت، بلکه با نوکری و خوش خدمتی به غرب  و تحقیر ملت خود، تونس را از پیشرفت و ترقی فرسنگ‌ها  دور نگهداشت.
 
زین العابدین بن علی،در سال  1978 وقتی به مقام نخست‌وزیری تونس رضایت نداد، با کودتایی نظامی قدرت را از حبیب بورقیبه، رئیس جمهور 84 ساله وقت تونس گرفت.
 
این تصاحب قدرت بدون خون ریزی بود، اما بن علی به این بسنده نکرد؛ وی در گام بعدی محدودیت زمانی دوران ریاست جمهوری را از قانون اساسی تونس حذف کرد تا امکان نامزدی مادام العمر را برای خود فراهم کند.
 
بن علی یک حکومت بدوی و دیکتاتوری را رهبری می‌کرد، حکومتی که هم نان و هم صدای مردم را گرفته بود و ریشه‌های انواع و اقسام فساد را در کشور مستحکم می‌کرد.
 
بن علی برای تحکیم اقتدار خود سیاست سرکوب را به گونه‌ای جدی دنبال کرد، وی با مخالفان سیاسی، نهادهای مدنی  و اسلام‌گرایان برخورد شدیدی کرد تا با حذف آنان افسانه قدرتش همواره پایدار و بی‌درد سر باقی بماند.
 
گسترش فساد مالی، توهین به دین و ارزش‌ها اسلامی، وابستگی بیش از حد به کشورهای خارجی از جمله غرب، تاثیرپذیری در سیاست خارجی و سیاست  سرکوب از عوامل عمده قیام مردم تونس علیه حکومت بن علی به شمار می‌آید.
 
در سال‌های اخیر مردم تونس شاهد فقر فزاینده در کشورشان و افزایش بی‌رویه ثروت وابستگان بن علی بودند، به طوری که بسیاری از تحلیلگران و رسانه‌ها، فساد مالی خاندان همسر بن علی را عامل اصلی  انقلاب تونس می‌دانند.
 
به عنوان مثال پایگاه خبری "الحقیقة الدولیة" که در جهان عرب از اعتبار خاصی برخوردار است، در تحلیلی می‌نویسد، "لیلی الطرابلسی"، همسر دوم زین العابدین بن علی، رئیس جمهور فراری تونس با بسیاری از مفاسد مختلف در این کشور در ارتباط بود و در امور داخلی تونس نیز دخالت مستقیم داشت به گونه‌ای که بسیاری بر این عقیده‌اند که این لیلی الطرابلسی و خانواده‌اش بودند که بر تونس حکومت داشتند و نه بن علی.
 
در سال های بعد از رسیدن بن علی به قدرت، خانواده و اطرافیان این زن اموال زیادی را به دست آوردند، به طوری که برادر بزرگ لیلا موفق شد، چند شرکت هواپیمایی را در این کشور احداث و راه‌اندازی کند.
 
روزنامه نیویارک تایمز هم در مطلبی نوشت که بن علی و خانواده طرابلسی در یکی از شهرها توریستی تونس بنام "حمامات" دارای کاخ‌های بزرگ و تفریح‌گاه‌های مجللی هستند.
 
به نوشته این روزنامه لیلا طرابلسی قبل از ازدواج با بن علی در سال 1992 میلادی‌، فرزند خانواده فقیر و سطح پایینی بوده که به عنوان آرایشگر مشغول کار بود، اما بعد از ازدواج با بن علی افراد خانواده‌اش و خانواده بن علی به ثروت‌های کلانی دست یافتند و در حال حاضر در اکثر شرکت‌های بزرگ تونس دارای سهام هستند.
 
همه این عوامل دست به دست هم دادند تا قیام‌ها مردم تونس را با خودسوزی البو عزیزی رقم بزنند و موجبات سرنگونی حکومت مافیای بن علی شوند و در 14 ژانویه او و خانواده اش را وادار به فرار به عربستان سعودی کنند.
 
انتهای پیام/++</TEXT>
</DOC>