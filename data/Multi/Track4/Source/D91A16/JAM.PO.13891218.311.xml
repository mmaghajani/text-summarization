<?xml version="1.0" encoding="utf-8" ?>
<DOC>
<DOCNO>311</DOCNO>
<DATE-TIME>1389/12/18</DATE-TIME>
<CATEGORY>سیاسی</CATEGORY>
<TITLE>آخرين اخبار تونس
حزب زين العابدين بن علي منحل شد</TITLE>
<SUMMARY>جام جم آنلاين: دادگاهي در تونس، حزب زين العابدين بن علي، رئيس جمهور مخلوع اين کشور را به طور رسمي منحل کرد.به دنبال اعلام راي دادگاه، مردم در خيابان ها به شادماني پرداختند.</SUMMARY>
<NARRATIVE></NARRATIVE>
<TEXT>
تظاهرکنندگان آزاديخواه در تونس خواهان آن شده بودند که حزب "اجتماع براي حقوق دموکراتيک" (ار سي دي) منحل شود.

اين يکي از خواسته هاي اصلي معترضان از زمان سقوط بن علي بوده است.

زين العابدين بن علي و همسرش در پي اعتراضات گسترده مردم، در روز 14 ژانويه امسال کشورش را ترک کرد و به عربستان سعودي پناه برد.

او 23 سال بر تونس حکومت کرده بود.

به دنبال اعلام راي دادگاه، مردم در خيابان ها به شادماني پرداختند.

با اين راي، اين حزب ديگر نخواهد توانست در انتخابات آتي، کانديدايي معرفي کند.

راي دادگاه دو روز پس از آن صادر مي شود که قائد السبسي نخست وزير موقت اين کشور اعلام کرد که دولت موقت تا زمان برگزاري انتخابات در 24 ژوئيه در قدرت خواهد ماند.

هفته پيش دولت محمد الغنوشي، نخست وزير پيشين استعفا داد و قائد السبسي به عنوان نخست وزير جديد اين کشور سوگند ياد کرد.

بسياري از وزراي دولت پيشين، از جمله وزراي دفاع، کشور، دادگستري و خارجه در دولت جديد حضور دارند اما چند چهره جديد هم در دولت موقت ديده مي شوند.

دولت موقت جديد در اولين اقدام، به انحلال پليس مخفي اين کشور دست زده است.

بي بي سي</TEXT>
</DOC>