<?xml version="1.0" encoding="utf-8" ?>
<DOC>
<DOCNO>342</DOCNO>
<DATE-TIME>1389/02/19</DATE-TIME>
<CATEGORY>اجتماعی</CATEGORY>
<TITLE>تلفن همراه ، عامل 75 درصد تصادفات</TITLE>
<SUMMARY></SUMMARY>
<NARRATIVE></NARRATIVE>
<TEXT>
رئیس پلیس راهور تهران بزرگ گفت: 75 درصد از تصادفات شدید، به علت استفاده از تلفن همراه هنگام رانندگی و یا 5 دقیقه بعد از مکالمه روی می دهد.
 

 به گزارش  واحد مرکزی خبر سرهنگ هادی هاشمی با اشاره این که، بانوان بیشتر از آقایان از تلفن همراه هنگام رانندگی استفاده می کنند، افزود: تحقیقات نشان می دهد، استفاده از تلفن همراه هنگام رانندگی، 50 درصد از دقت، سرعت عمل و هوشیاری راننده را کاهش می دهد.

وی از رانندگان خواست، برای پاسخ دادن به تلفن همراه، خودروی خود را کنار خیابان یا اتوبان متوقف کنند.

رئیس پلیس راهور تهران بزرگ با بیان این که رانندگی بانوان در شرایط عادی، مناسبت تر از آقایان است، گفت: بانوان از حرکات مارپیچ و مخاطره آمیز پرهیز و قوانین و مقررات راهنمایی ورانندگی را به درستی رعایت می کنند.

سرهنگ هاشمی افزود: بانوان هنگام بروز حادثه و سانحه رانندگی، به علت استرس و ترس، تسلط لازم را برای کنترل وسیله نقلیه خود ندارند.</TEXT>
</DOC>