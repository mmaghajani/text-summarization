<?xml version="1.0" encoding="utf-8" ?>
<DOC>
<DOCNO>352</DOCNO>
<DATE-TIME>1390/09/06</DATE-TIME>
<CATEGORY>اجتماعی</CATEGORY>
<TITLE>استان تهران؛ مقام دوم کشته‌شدگان حوادث رانندگی</TITLE>
<SUMMARY></SUMMARY>
<NARRATIVE></NARRATIVE>
<TEXT>
حمل ‌و‌ نقل  - گروه شهری: قائم مقام معاونت حمل‌ونقل و ترافیک شهرداری تهران گفت: استان تهران با 925‌ کشته پس از استان خراسان رضوی بالاترین مقام کشته شدگان حوادث رانندگی کشور را در سال‌جاری دارد.

سلیمانی در حاشیه بازدید مدیران سازمان پزشکی قانونی از مرکز کنترل ترافیک شهرداری تهران با بیان این مطلب اظهار کرد: یکی از معضلاتی که شهر تهران با آن مواجه است تصادفات و سوانح ترافیکی است، که متأسفانه هرساله تعداد زیادی از شهروندان نیز در این حوادث مصدوم یا کشته می‌شوند. 

وی با بیان اینکه طی سال‌های اخیر آمار کشته شدگان در سوانح و تصادفات ترافیکی روند نزولی داشته اما بازهم تعداد مصدومین و کشته‌شدگان بسیار بالا و غیرقابل‌قبول است، گفت: در شش ماهه اول امسال 679 کشته در تصادفات و سوانح شهر تهران داشته‌ایم که نسبت به سال گذشته 6‌درصد کاهش را نشان می‌دهد اما باید تلاش بیشتری صورت گیرد تا میزان مصدومین و کشته شدگان کاهش یابد. 

وی ادامه داد: در شش‌‌ماهه نخست سال در مجموع 11‌هزار و 201 نفر بر اثر تصادفات رانندگی در کشور کشته و 163‌هزار نفر مصدوم شده‌اند. به عبارتی روزانه 60 نفر و هر ساعت2.5 نفر بر اثر تصادفات جان خود را از دست می‌دهند.
</TEXT>
</DOC>