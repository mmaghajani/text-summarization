<?xml version="1.0" encoding="utf-8" ?>
<DOC>
<DOCNO>329</DOCNO>
<DATE-TIME>1391/02/18</DATE-TIME>
<CATEGORY>سیاسی</CATEGORY>
<TITLE>نطق پیروزی اولاند</TITLE>
<SUMMARY></SUMMARY>
<NARRATIVE></NARRATIVE>
<TEXT>
فرانسوا اولاند، رییس جمهور منتخب فرانسه لحظاتی پیش خطاب به هواداران خود گفت: از اینكه شما به تغییرات رای دادید خوشحالم و تشكر می كنم.

اولاند كه با فریاد هزاران تن از هواداران خود رو به رو شده بود، گفت : من متعهد می شوم كه برای همه مردم فرانسه رییس جمهور باشم و این وظیفه خطیر را درست انجام دهم.

وی افزود: از تمامی مردم فرانسه می خواهم كه در انجام این مسوولیت سخت مرا یاری دهند.

ریسی جمهوری منتخب فرانسه همچنین اظهار داشت: از نیكلا ساركوزی نیز برای زحمتی كه برای فرانسه بر دوش كشید تشكر می كنم و آرزوی موفقیت برای وی دارم . 

نامزد حزب سوسیالیست فرانسه پس از پیروزی در انتخابات از سفر به آلمان و مذاکره با صدراعظم این کشور در خصوص حل بحران بدهی منطقه یورو خبر داد.

"فرانسوا اولاند" رئیس جدید کاخ الیزه پس از اعلام نتایج دور دوم انتخابات ریاست جمهوری فرانسه با اشاره به اولین سفر خارجی خود به آلمان و دیدار با "آنگلا مرکل" صدراعظم آلمان تاکید کرد: محور فرانسه-آلمان را به نوعی دیگر احیا می کنیم.

با پیرزوی نامزد حزب سوسیالیست در دور دوم انتخابات ریاست جمهوری فرانسه مرکل مهمترین متحد خود را از دست خواهد داد. 

اولاند احتمالا به شکل واضحی کمتر از سارکوزی مطیع و رام آلمان است. وی با سردی به توبیخ های مرکل واکنش نشان داده و اظهار داشته است که آلمان به تنهایی درباره اروپا تصمیم نمی گیرد.

وی به مردم فرانسه وعده داده است که با صدر اعظم آلمان دوستانه اما قاطع روبرو خواهد شد. اولاند خود را به عنوان قهرمان یک اروپای جدید ارزیابی کرده و به خصوص در کشورهای مدیترانه ای به عنوان سفیر امید ارزیابی می شود.
</TEXT>
</DOC>