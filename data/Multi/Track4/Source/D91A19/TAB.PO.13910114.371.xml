<?xml version="1.0" encoding="utf-8" ?>
<DOC>
<DOCNO>371</DOCNO>
<DATE-TIME>1391/01/14</DATE-TIME>
<CATEGORY>سیاسی</CATEGORY>
<TITLE>پیروزی رهبر معترضان میانمار در انتخابات </TITLE>
<SUMMARY>"آنگ سان سو کی" که در میان حامیان خود به "بانو" مشهور است موفق شد که از حوزه انتخاباتی "کامو" در جنوب کشور میانمار به مجلس راه یابد.</SUMMARY>
<NARRATIVE></NARRATIVE>
<TEXT>
رهبر مخالفان حکومت میانمار در انتخابات میان دوره ای پارلمان این کشور به پیروزی رسید.

به گزارش خبرگزاری مهر، "آنگ سان سو کی"، رهبر مخالفان دولت نظامی میانمار که پس از سال ها حصر خانگی در انتخابات  میان دوره ای مجلس این کشور شرکت کرده بود، یکشنبه موفق شد با کسب اکثریت قاطع آراء وارد پارلمان این کشور شود.

حزب خانم سو کی (اتحادیه ملی دموکراسی) نیز موفق به کسب حداقل 20 کرسی مجلس شد.

"آنگ سان سو کی" که در میان حامیان خود به "بانو" مشهور است موفق شد که از حوزه انتخاباتی "کامو" در جنوب کشور میانمار به مجلس راه یابد.

وی که جایزه صلح نوبل را در کارنامه خود دارد با کسب 1955 رأی در برابر 45 رأی نامزد حزب حاکم به پارلمان راه یافت.
در انتخابات میان دوره ای کشور میانمار بیش از 150 نامزد برای کسب 45 کرسی خالی مجلس رقابت می کردند.

این نخستین انتخابات آزاد این کشور جنوب شرق آسیا پس از تصمیم حاکمان نظامی این کشور به گشایش فضای سیاسی بوده است.

"اتحادیه ملی دموکراسی" در انتخابات سال 1992 تشکیل شورای قانون اساسی نیز موفق به کسب حدود 60 درصد کرسی های مجلس شده بود که با دخالت حاکمان نظامی این کشور، نتایج آن انتخابات ملغی اعلام شد.
</TEXT>
</DOC>