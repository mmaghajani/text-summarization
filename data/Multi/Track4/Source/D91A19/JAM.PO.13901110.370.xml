<?xml version="1.0" encoding="utf-8" ?>
<DOC>
<DOCNO>370</DOCNO>
<DATE-TIME>1390/11/10</DATE-TIME>
<CATEGORY>سیاسی</CATEGORY>
<TITLE>آغاز فعاليت انتخاباتي خانم سان سوكي</TITLE>
<SUMMARY>جام جم آنلاين: خانم آنگ سان سوكی، رهبر مخالفان دولت نظامي برمه (میانمار)، مبارزه انتخاباتی خود را برای شرکت در انتخابات پارلمانی آغاز کرد.</SUMMARY>
<NARRATIVE></NARRATIVE>
<TEXT>
به گزارش جام جم آنلاين به نقل از يورونيوز، هزاران نفر از طرفداران آنگ سان سوكي برنده جایزه صلح نوبل در نخستین سفر انتخاباتی او روز یکشنبه 29 ژانويه در شهر ساحلی داوی از او استقبال کردند.

هواداران او با تجمع در خیابان‌هاي شهر داوي شعار "زنده باد سان سوكی" سرداده بودند.

سان سوكي در جمع طرفداران خود گفت: بمنظور رسیدن به وضعیتی مطلوب و حکومتی مناسب برای مردم ما قصد داریم عوامل غیر ضروری را از میان برداریم. پس از آن مردم می توانند برای شکوفایی خود زندگی مسالمت آمیز و آرامی در کنار هم داشته باشند. آنچه می توانم به شما قول بدهم نه امری مادی، بلکه تلاش برای رسیدن مردم به حقوق شان خواهد بود.

رهبر مخالفان دولت نظامي برمه نزدیک دو دهه از زندگی خود را در حبس خانگی گذراند. حبس او دو سال قبل پایان یافت.

فعالیت سیاسی آنگ سان سوكی آزمونی برای دولت تحت نفوذ نظامیان این کشور است که وعده اصلاحات سیاسی در میانمار را داده است.

در واقع ، نخستین دور مبارزات انتخاباتی نشان خواهد داد که آنگ سان‌سوكی، تا چه حد حق تبلیغ برای حزب تازه‌تاسیس خود (لیگ ملی برای دمکراسی) را خواهد داشت.

انتخابات پارلمان برمه ( ميانمار) روز اول آوريل 2012 برگزار می شود.
</TEXT>
</DOC>