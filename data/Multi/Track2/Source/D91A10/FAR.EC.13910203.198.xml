<?xml version="1.0" encoding="utf-8" ?>
<DOC>
<DOCNO>198</DOCNO>
<DATE-TIME>1391/02/03</DATE-TIME>
<CATEGORY>اقتصادی</CATEGORY>
<TITLE>صندوق بین المللی پول خواستار تلاش بیشتر برای حل بحران یورو شد</TITLE>
<SUMMARY>خبرگزاری فارس: کشورهای عضو صندوق بین المللی پول خواستار تلاش بیشتر کشورهای اروپایی برای حل و فصل نهایی بحران مالی و بدهی منطقه یورو شدند.</SUMMARY>
<NARRATIVE></NARRATIVE>
<TEXT>

به گزارش خبرگزاری فارس به نقل از رویترز افزایش فشارهای صندوق بین المللی پول در حالی است که نگرانی های تازه ای نسبت به بحران مالی و بدهی ایتالیا و اسپانیا به گوش می رسد و این مساله موجب نگرانی فزاینده سرمایه گداران بین المللی شده است . 

بر اساس این گزارش صندوق بین المللی پول نیز در تازه ترین گزارش خود هشدار داد بحران مالی منطقه یورو به شدت رشد و رونق بی ثبات اقتصاد جهان را تهدید می کند . بر این اساس یک روز پس از آنکه صندوق بین المللی پول با افزایش منابع مالی برای مقابله با بحران مالی منطقه یورو موافقت کرده است هیات مدیره این نهاد مالی بین المللی از کشورهای عضو اتحادیه اروپا خواست تا تلاش جدی تری را برای حل این بحران از خود نشان دهند . 

این گزارش حاکی است صندوق بین المللی پول همچنین نسبت به کاهش فزاینده هزینه های بودجه کشورهای بحران زده منطقه یورو و تاثیر منفی آن بر رشد و رونق اقتصادی هشدار داده است . تارمن شانموگاراتنام وزیر دارایی سنگاپور تاکید کرد کشورهای صنعتی و توسعه یافته به خصوص کشورهای عضو یورو باید طی دو تا سه سال آینده به رشد و رونق متعادل  طبیعی دست یابند .
</TEXT>
</DOC>