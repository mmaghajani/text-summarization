<?xml version="1.0" encoding="utf-8" ?>
<DOC>
<DOCNO>186</DOCNO>
<DATE-TIME>1390/06/23</DATE-TIME>
<CATEGORY>اقتصادی</CATEGORY>
<TITLE>اوباما نگران پيامدهاي بحران يورو </TITLE>
<SUMMARY>جام جم آنلاين: باراك اوباما ،رئیس‌ جمهور آمریکا در يك گفتگوي خبري از پیامدهای بحران یورو در اتحادیه اروپا و تاثير آن به ساير مناطق جهان ابراز نگرانی کرد. </SUMMARY>
<NARRATIVE></NARRATIVE>
<TEXT>
به گزارش دويچه وله، باراک اوباما ، رئیس ‌جمهور آمریکا معتقد است تا وقتی که بحران مالی یورو به پایان نرسیده است، اقتصاد جهانی دچار ضعف خواهد بود. 

باراک اوباما در یک مصاحبه اختصاصی با بخش زبان اسپانیایی خبرگزاری آلمان در واشنگتن  پیشنهاد همکاری نز‌دیک‌تر ایالات متحده آمریکا و اتحادیه اروپا را برای غلبه بر بحران یورو مطرح کرد.

اوباما تأکید کرد که بررسی بحران واحد پولی اتحادیه اروپا در دستور کار نشست گروه 20 خواهد بود که ماه نوامبر در شهر کن فرانسه برگزار می‌شود.

رئیس‌جمهور آمریکا به تجربه آمریکا در برخورد با بحران مالی عظیمی که سال 2008 گریبانگیر این کشور شد، اشاره کرد.

وی احتمال حضور وزیر اقتصاد آمریکا، تیموتی گایتنر را در نشست وزرای دارایی کشورهای عضو اتحادیه اروپا، آخر هفته جاری در لهستان مطرح کرد.        

باراک اوباما اضافه کرد که هرچند در حال حاضر یونان مشکل اتحادیه اروپا است اما این اتحادیه «مشکل اساسی» دیگری دارد.

وی با اشاره به وضعیت اسپانیا و ایتالیا گفت که بازارهای مالی جهانی می‌توانند اقتصاد این دو کشور بزرگ را دچار چالش كنند و ادامه داد: «مشکل اساسی یورو اینجاست که اتحادیه اروپا پول واحد پول یکسان دارد اما سیاست اقتصادی هماهنگی ندارد. اینجا ریشه مشکلات است.»
 
رئیس‌جمهور آمریکا در مصاحبه با خبرگزاری آلمان تأکید کرد که بحران مالی اروپا بر اقتصاد آمریکا تأثیر گذار است. وی از کشورهای بزرگ اتحادیه اروپا خواست در راستای ادغام واحد پولی، راهی موثر برای «هماهنگ کردن سیاست‌های مالی» تمامی کشورهای عضو این اتحادیه پیدا کنند.

اوباما گفت: «ما در اقتصادی به هم پیوسته و درهم تنیده زندگی می‌کنیم. آنچه آنسوی اقیانوس اطلس یا آرام رخ می‌دهد تأثیر عمیقی بر تمامی قاره آمریکا و نه فقط ایالات متحده دارد.»

رئیس‌جمهور آمریکا تأکید کرد که به همين جهت دولت او تلاش می‌کند برای غلبه بر بحران یورو همکاری «فشرده‌ای با اروپایی‌‌ها» داشته باشد. وی در عین حال اضافه کرد: «زمانیکه چندین کشور با سیاست‌های متفاوت و شرایط اقتصادی گوناگون تلاش می‌‌کنند راهکاری هماهنگ تعیین کنند ، به توافق رسیدن سخت است.»

عدم توافق حتی درون کشورهای عضو اتحادیه

آنگلا مرکل، صداعظم آلمان و نیکلا سارکوزی، رئیس‌جمهور فرانسه تا کنون بارها مورد انتقاد قرار گرفته‌اند که به اندازه کافی برای غلبه بر بحران یورو تلاش نمی‌کنند. ‌البته عدم توافق تنها به سران کشورهای اتحادیه اروپا ختم نمی‌شود و در تک تک این کشورها نیز مشهود است.

بازارهای بورس اروپا روزهای پر افت‌وخیزی را پست سر می‌گذرانند بازارهای بورس اروپا روزهای پر افت‌وخیزی را پست سر می‌گذرانند ‌در آلمان وزیر دارایی این کشور خواستار تعمق بیشتر در برخورد با بحران یونان شده است.

ولفگانگ شویبله از حزب دمکرات مسیحی در ائتلاف دولتی، تأکید می‌کند که در پیمان‌های اتحادیه اروپا هیچ امکانی برای بیرون انداختن یک کشور از این اتحادیه در نظر گرفته نشده است.

یونان تنها در صورتیکه خود چنین تصمیمی بگیرد می‌تواند از اتحادیه اروپا خارج شود.

همزمان وزیر اقتصاد از حزب لیبرال‌ها در ائتلاف دولتی آلمان، خواستار اعلام ورشکستگی یونان و به این ترتیب خروج این کشور از اتحادیه اروپاشده است.
</TEXT>
</DOC>