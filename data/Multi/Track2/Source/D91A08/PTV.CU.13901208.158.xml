<?xml version="1.0" encoding="utf-8" ?>
<DOC>
<DOCNO>158</DOCNO>
<DATE-TIME>1390/12/08</DATE-TIME>
<CATEGORY>فرهنگی</CATEGORY>
<TITLE>فیلم ایرانی "جدایی نادراز سیمین" اسکار را نیز از آن خود کرد </TITLE>
<SUMMARY>فيلم " جدايي نادر از سيمين" ساخته اصغر فرهادي، فيلم ساز ايراني، جايزه بهترين فيلم خارجي را در هشتاد و چهارمين دوره جوايز اسکار، از آن خود کرده است .</SUMMARY>
<NARRATIVE></NARRATIVE>
<TEXT>
اين جايزه در مراسم اسکار سال ۲۰۱۲ که يکشنبه شب در سالن کداک تئاتر در هاليوود برگزار شد به اصغر فرهادي، اهدا شد .

فيلم جدايي نادر از سيمين همچنين در بخش فيلمنامه اصلي نيز نامزد دريافت جايزه اسکار شده بود.

فيلم "جدايي نادر از سيمين" برنده جايزه فيلم خارجي هشتادو چهارمين دوره اسکار در سال ۲۰۱۲ ، همچنين رقباي خود از کشورهاي لهستان، بلژيک و کانادا را پشت سر گذاشت. 

فيلم جدايي نادر از سيمين در بخش بهترين فيلم نامه غيراقتباسي نيز با فيلمنامه‌‌نويسان فيلم‌هاي هنرمند، اثر ميشل هازاناويسيوس، ساقدوش‌ها اثر آني مامولو و کريستين ويگ، نيمه‌شب در پاريس، اثر وودي آلن و "مارجين کال" نوشته جي. سي. چاندور به رقابت پرداخت.

اين درام همچنين در بيست و هفتمين مراسم سالانه اعطاي جوايز فيلم مستقل " اسپيريت " بهترين جايزه فيلم خارجي را دريافت کرد. 

درام فرهادي همچنين، جايزه بهترين فيلم خارجي سزار فرانسه را نيز از آن خود کرده است.

فيلم اصغر فرهادي همچنين جوايز بهترين فيلم غير انگليسي زبان، بهترين گروه و بهترين فيلم نامه اصلي را ازنهمين مراسم سالانه انجمن بين‌المللي سينه فيل (آي سي اس) دريافت کرد. 

فيلم جدايي نادر از سيمين از ۲۰ ژانويه تا کنون در سينماهاي کانادا و برزيل در اکران است.

درام خانوادگي "جدايي نادر از سيمين" ساخته اصغر فرهادي پيش از اين نيز جايزه بهترين فيلم غير انگليسي زبان "گولدن گلوب" را از آن خود کرد.اين فيلم همچنين از انجمن منتقدان فيلم ترکيه در سال ۲۰۱۲ ، را دريافت کرد.

گروه منتقدان فيلم نيويورک نيز فيلم جدايي نادر از سيمين را در سال ۲۰۱۱ به عنوان بهترين فيلم خارجي زبان انتخاب کرد.

"جدايي نادر از سيمين" همچنين برنده سه جايزه برتر جوايز گروه منتقدان فيلم لندن در سال ۲۰۱۲ شد و جايزه بهترين بازيگر زن نقش مکمل و بهترين فيلمنامه نويسي را از آن خود کرد.

درام ايراني "جدايي نادر از سيمين" همچنين موفق به کسب جايزه بهترين فيلم خارجي انجمن منتقدان فيلم رسانه‌اي ۲۰۱۲ شد . اين فيلم همچنين جابزه بهترين فيلم خارجي زبان هفدهمين دوره جوايز سالانه انتخاب منتقدان را دريافت کرد.

وال استريت ژورنال نيز اخيرا "جدايي نادر از سيمين" فرهادي را به عنوان بهترين فيلم ۲۰۱۱ انتخاب کرد. نشريه بين‌المللي " سايت اند ساند " نيز اين فيلم را به عنوان دومين فيلم برتر سينماي جهان در سال ۲۰۱۱ معرفي کرد.
</TEXT>
</DOC>