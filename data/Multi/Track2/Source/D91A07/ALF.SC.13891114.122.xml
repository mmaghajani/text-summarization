<?xml version="1.0" encoding="utf-8" ?>
<DOC>
<DOCNO>122</DOCNO>
<DATE-TIME>1389/11/14</DATE-TIME>
<CATEGORY>علمی</CATEGORY>
<TITLE>ويکی‌ليکس نامزد دريافت جایزه صلح نوبل شد </TITLE>
<SUMMARY></SUMMARY>
<NARRATIVE></NARRATIVE>
<TEXT>
یک نماینده پارلمان نروژ وب‌سایت افشاگر «ویکی‌لیکس» را برای جایزه صلح نوبل ۲۰۱۱ میلادی نامزد کرده است.

به گزارش ایلنا و به نقل از خبرگزاری فرانسه نوشت: «اسنور والن»، نماینده پارلمان نروژ با استناد به این‌که ویکی‌لیکس با افشای اسناد محرمانه یکی از مهمترین همکاران آزادی بیان در قرن بیست و یکم بوده است، این وب‌سایت را برای دریافت جایزه 2011 نوبل صلح کاندید کرد.

این نماینده گفت: «ویکی‌لیکس با افشای اطلاعات مربوط به فساد، نقض حقوق‌بشر و جنایات جنگی طبیعتا مدعی برای جایزه صلح نوبل است.»

بنا بر این گزارش، ویکی‌لیکس که توسط «جولیان آسانگ» استرالیایی تاسیس شده تاکنون صدها هزار سند محرمانه را در وب‌سایت خود منتشر کرده است. این اسناد شامل هزاران تلگرام دیپلماتیک محرمانه آمریکا و همچنین اسناد محرمانه مربوط به جنگ در عراق و افغانستان بوده است.

کمیته صلح نوبل و نمایندگان پارلمان نروژ از تمام ملت‌ها، استادان علوم سیاسی و قانون و برندگان پیشین این جایزه خواسته‌اند که نامزدهای خود را برای جایزه صلح نوبل ارسال کنند.

آسانگ هم اکنون در انگلیس در تلاش برای جلوگیری از استرداد خود به سوئد برای بازجویی درباره پرونده اتهام سوء رفتار جنسی است.</TEXT>
</DOC>