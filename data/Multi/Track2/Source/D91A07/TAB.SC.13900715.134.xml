<?xml version="1.0" encoding="utf-8" ?>
<DOC>
<DOCNO>134</DOCNO>
<DATE-TIME>1390/07/15</DATE-TIME>
<CATEGORY>علمی</CATEGORY>
<TITLE>جایزه نوبل صلح امسال به 3 زن رسید </TITLE>
<SUMMARY>"توکل کرمان" روزنامه نگار و حقوقدان یمنی، "الین جانسون سیرلیف" رئیس جمهور لیبریا، "لیما گبووی" فعال صلح آفریقایی (مدیر شبکه صلح و امنیت آفریقا) برندگان مشترک جایزه نوبل صلح امسال هستند.</SUMMARY>
<NARRATIVE></NARRATIVE>
<TEXT>
رسانه های خبری لحظاتی قبل از اعطای جایزه صلح نوبل سال 2011 به سه زن به صورت مشترک خبر دادند.

به گزارش خبرگزاری مهر، شبکه خبری الجزیره لحظاتی قبل اعلام کرد که سه زن جایزه نوبل صلح سال 2011 را از آن خود کردند که نام یک زن یمنی به دلیل حمایت های خود از حقوق زنان در میان آنها به چشم می خورد.

"توکل کرمان" روزنامه نگار و حقوقدان یمنی، "الین جانسون سیرلیف" رئیس جمهور لیبریا، "لیما گبووی" فعال صلح آفریقایی (مدیر شبکه صلح و امنیت آفریقا) برندگان مشترک جایزه نوبل صلح امسال هستند. 

یادآور می شود که سال گذشته جایزه صلح نوبل به "باراک اوباما" رئیس جمهوری آمریکا اعطا شد، اما بسیاری از تحلیلگران با اشاره به جنگ طلبی وی در افغانستان، پاکستان و یمن اعلام کردند که اوباما در واقع جایزه جنگ نوبل خود را از ان خود کرد.</TEXT>
</DOC>