<?xml version="1.0" encoding="utf-8" ?>
<DOC>
<DOCNO>124</DOCNO>
<DATE-TIME>1390/07/03</DATE-TIME>
<CATEGORY>علمی</CATEGORY>
<TITLE>پیش بینی جدید درباره برندگان نوبل +جدول </TITLE>
<SUMMARY>این موسسه با توجه به آغاز مراسم معرفی برندگان نوبل در تاریخ سوم اکتبر، یعنی در حدود 10 روز دیگر، لیستی از برندگان احتمالی نوبل را بر اساس استناد به مقالات آنها منتشر کرده است.</SUMMARY>
<NARRATIVE></NARRATIVE>
<TEXT>
موسسه تامسون رویترز به رسم هر سال برندگان احتمالی نوبل سال 2011 را پیش بینی کرده که برای مشاهده دقت این پیش بینی باید 10 روز دیگر تا آغاز مراسم معرفی برندگان نوبل سال 2011 در انتظار نشست.

به گزارش خبرگزاری مهر، موسسه تامسون رویترز 22 سال است که این پیش بینی ها را به صورت سالانه انجام می دهد. این موسسه از سال 1989 لیستی از برندگان احتمالی جایزه نوبل را در شیمی، فیزیک، پزشکی و اقتصاد معرفی می کند.

تامسون رویترز کاندیداهای احتمالی خود را بر اساس تاثیر استناد به نتایج مطالعات منتشر شده دانشمندان انتخاب می کند. معیارهای مورد نظر تامسون رویترز در پیش بینی هایش تعداد استنادها طی 30 سال گذشته به علاوه تعداد تاثیرگذار ترین مقالات، اکتشافات یا موضوعاتی که ارزش به رسمیت شناختن را داشته باشند، مشارکت اصولی در یک کشف، جوایز دریافتی و یا دیگر دستاوردها بوده اند.

این موسسه با توجه به آغاز مراسم معرفی برندگان نوبل در تاریخ سوم اکتبر، یعنی در حدود 10 روز دیگر، لیستی از برندگان احتمالی نوبل را بر اساس استناد به مقالات آنها منتشر کرده است. پر استناد ترین محققان گروهی از دانشمندان هستند که معمولا رتبه استناد به آنها در بالاترین رده های یک درصد از استنادهای جهان قرار داشته باشد. این افراد نه تنها در زمینه استناد به مقالات در رتبه بالایی قرار دارند بلکه گزارشهای تاثیر گذار متعددی را طی سالهای متعدد به رشته تحریر در می آورند.

ارتباط میان استناد به مقالات و جایزه نوبل

مطالعاتی متعددی در طی سه دهه گذشته توانسته اند ارتباط قوی بین استنادها در میان برندگان جوایز و افراد معتبر و مشهور بیابند که این ارتباط معمولا در رقابتهای حرفه ای مانند جوایز نوبل خود را نشان می دهند. این ارتباط پدیده ای شگفت انگیز نیست زیرا استناد با بازپرداخت بدهی های علمی در ارتباط است از این رو فردی که به چنین اعتباری میان دیگر همکاران خود  دست پیدا کرده باشد فردی است که همکارانش وی را برای جایزه نوبل معرفی می کنند.

آشکار است که کمیته نوبل با شیوه ای پیچیده تر از شیوه شناسایی پر استناد ترین دانشمند برنده نهایی را تعیین می کند. این کمیته عموما به دنبال محدوده ای از مطالعات بوده و سپس فرد کلیدی در پیشرفت این محدوده را شناسایی و به عنوان برنده نهایی انتخاب و معرفی می کند.


لیست پیش بینی های موفقیت آمیز تامسون رویترز طی 22 سال گذشته


 رشته دانشمند سال رشته دانشمند سال 
پزشکی مایکل بیشاپ 1989  اقتصاد  کلایو گرانگر  2003 
پزشکی هارولد وارموس 1989  فیزیک فرانک ویلژک  2004  
شیمی الیاس کوری 1990  فیزیک  دیوید گراس 2004  
اقتصاد رونالد کُوز 1991  شیمی ریچارد شراک  2005  
اقتصاد گری بکر 1992  شیمی  رابرت گرابز 2005  
پزشکی ادوین کربز 1992  اقتصاد ادموند فلپس  2006  
شیمی جورج اولا 1994  فیزیک آلبرت فرت 2007  
پزشکی آلفرد گیلمن 1994  پزشکی ماریو کاپچی 2007  
اقتصاد رابرت لوکاس 1995  پزشکی الیور اسمیثیز  2007  
اقتصاد رابرت مرتون 1997  فیزیک  پیتر گرونبرگ  2007  
شیمی جان پوپل 1998  پزشکی  مارتین اوانز  2007  
اقتصاد آمارتیا سن 1998  شیمی راجر سیِن  2008  
شیمی احمد زیویل 1999  پزشکی  لوک مونتگنیه 2008  
پزشکی اریک کندل 2000  اقتصاد  پائول کروگمن 2008  
شیمی الن هیگر 2000  پزشکی کارول گرایدر  2009  
شیمی ریوژی نویوری 2001  پزشکی  الیزابت بلکبرن 2009  
شیمی بری شارپلس 2001  پزشکی  جک شوستاک 2009  
اقتصاد جوزف اشتیگلیز 2001  اقتصاد  الیور ویلیامسون 2009  
پزشکی سیدنی برنر 2002  فیزیک کوستیا نووسلوف  2010  
اقتصاد دانیل کنمان 2002  فیزیک  آندره گایم 2010  
اقتصاد رابرت انگل 2003 ؟  ؟  2011 


با این همه بخشی از پیش بینی های موسسه تامسون رویترز نیز به واقعیت تبدیل می شوند. از جمله پیش بینی های موفقیت آمیز این موسسه می توان به برندگان فیزیک سال گذشته نوبل، کوستیا نووسلوف» و آندره گایم» اشاره کرد. این موسسه در سال 2009 چهار حدس موفق، در سال 2008 سه حدس موفق، در سال 2007 پنج حدس موفق، در سال 2006 یک حدس موفق و در سال 2005 دو حدس موفقیت آمیز داشته است. در واقع تامسون رویترز تنها در سالهای 1996 و 1993موفق به پیش بینی درست برندگان نوبل نشده است.

لیست پیش بینی های موفق تامسون رویترز
پیش بینی برندگان نوبل شیمی، فیزیک و پزشکی سال 2011

موسسه رویترز لیست پیش بینی برندگان جوایز نوبل سال 2011 میلادی را بر اساس میزان استناد محققان معتبر و مشهور به این ترتیب منتشر کرده است:

شیمی

آلن.جی برد، کرسی دار شیمی و مدیر مرکز الکتروشیمیایی دانشکده شیمی و بیوشیمی دانشگاه تگزاس، به دلیل ابداع و به کار گرفتن تکنیک ریزبینی الکتروشیمیایی پیمایشی.

ژان. ام.جی.فروشه، استاد شیمی و مهندس شیمی کرسی «هنری راپورت» شیمی ارگانیک، دانشکده شیمی دانشگاه کالیفرنیا برکلی، به دلیل ابداع پلیمرهای دندریتی یا شاخه ای.


برندگان احتمالی نوبل شیمی سال 2011


دانشمند دانشگاه/موسسه/مرکز تحقیق 
آلن.جی برد تگزاس  ابداع و به کار گرفتن تکنیک ریزبینی الکتروشیمیایی پیمایشی 
ژان. ام.جی.فروشه کالیفرنیا برکلی ابداع پلیمرهای دندریتی 
مارتین کارپلاس هاروارد  شبیه سازی دینامیک مولکولی بیومولکولها 
دونالد. ای. تومالیا میشیگان  ابداع پلیمرهای دندریتی 
جوزف. پی. وکانتی هاروارد پیشگامی در تحقیقات مهندسی نسوج و طب احیا کننده 
فریتز وگتل کلن ابداع پلیمرهای دندریتی 

مارتین کارپلاس، استاد شیمی دانشکده شیمی و بیولوژی شیمیایی دانشگاه هاروارد، به خاطر شبیه سازی دینامیک مولکولی بیومولکولها.

دونالد. ای. تومالیا، دانشمند و محقق دانشکده شیمی دانشگاه میشیگان، به خاطر ابداع پلیمرهای دندریتی.

جوزف. پی. وکانتی، استاد جراحی دانشگاه پزشکی هاروارد، به دلیل پیشگامی در تحقیقات مهندسی نسوج و طب احیا کننده.

فریتز وگتل، پروفسور دانشگاه کلن به دلیل ابداع پلیمرهای دندریتی.

پزشکی

رابرت. ال. کافمن، قائم مقام و مدیر علمی شرکت «دایناوکس تکنولوژی"، به دلیل کشف دو نوع لنفوسین T، لنفوسیتهای TH1 و TH2 و نقش آنها در متعادل سازی واکنشهای ایمنی میزبان

برایان. جی. دروکر، رئیس مرکز تحقیقات لوسمی، دانشگاه علوم و بهداشت اورگان، به دلیل ابداع روش درمانی هدفمند برای درمان لوسمی میلوئید مضمن.

رابرت. اس. لنگر، محقق بخش مهندسی شیمی موسسه تکنولوژی ماساچوست MIT، به خاطر پیشگامی در زمینه مهندسی نسوج و طب احیا کننده.

نیکلاس. بی. لیدون، بنیانگذار و رئیس شرکت AnaptysBio به دلیل ابداع روش درمانی هدفمند برای درمان لوسمی میلوئید مضمن.



لیست برنده های احتمالی نوبل پزشکی 2011


دانشمند دانشگاه/موسسه/مرکز تحقیق 
رابرت. ال. کافمن  دایناوکس تکنولوژی کشف دو نوع لنفوسین T، لنفوسیتهای TH1 و TH2 و نقش آنها در متعادل سازی واکنشهای ایمنی میزبان 
برایان. جی. دروکر  دانشگاه علوم و بهداشت اورگان ابداع روش درمانی هدفمند برای درمان لوسمی میلوئید مضمن 
رابرت. اس. لنگر موسسه تکنولوژی ماساچوست  پیشگامی در زمینه مهندسی نسوج و طب احیا کننده 
نیکلاس. بی. لیدون AnaptysBio  ابداع روش درمانی هدفمند برای درمان لوسمی میلوئید مضمن 
ژاک. اف. میله دانشگاه ملبورن  کشف کاربرد غده تیموس و شناسایی سلولهای نوع T و B در گونه های پستانداران 
تیموتی. آر. موزمان دانشگاه پزشکی روچستر کشف دو نوع لنفوسین T، لنفوسیتهای TH1 و TH2 و نقش آنها در متعادل سازی واکنشهای ایمنی میزبان 
چارلز. ال. سویرز موسسه پزشکی هوارد هوگز  ابداع روش درمانی هدفمند برای درمان لوسمی میلوئید مضمن 


ژاک. اف. میله، پروفسور دانشگاه ملبورن به دلیل کشف کاربرد غده تیموس و شناسایی سلولهای نوع T و B در گونه های پستانداران

تیموتی. آر. موزمان، پروفسور دانشگاه پزشکی روچستر، به دلیل کشف دو نوع لنفوسین T، لنفوسیتهای TH1 و TH2 و نقش آنها در متعادل سازی واکنشهای ایمنی میزبان.

چارلز. ال. سویرز، محقق موسسه پزشکی هوارد هاوگز، به دلیل ابداع روش درمانی هدفمند برای درمان لوسمی میلوئید مضمن.

فیزیک

آلین اسپکت، محقق موسسه d'Optique و رئیس گروه «اپتیک اتم"، به دلیل اجرای آزمایشهایی بر روی «نامساوی بل» و تحقیق درباره درگیری کوانتومی.

جان. اف. کلاوزر، محقق شرکت «کلاوزر و شرکا» به دلیل اجرای آزمایشهایی بر روی «نامساوی بل» و تحقیق درباره درگیری کوانتومی.

ساژیو جان، پروفسور فیزیک دانشکده فیزیک دانشگاه تورنتو، به دلیل ابداع رشته های بدون انرژی نورزا.



لیست برندگان احتمالی نوبل فیزیک 2011


دانشمند مرکز/دانشگاه/موسسه تحقیق 
آلین اسپکت موسسه d'Optique  اجرای آزمایشهایی بر روی "نامساوی بل" و تحقیق درباره درگیری کوانتومی 
جان. اف. کلاوزر شرکت "کلاوزر و شرکا" اجرای آزمایشهایی بر روی "نامساوی بل" و تحقیق درباره درگیری کوانتومی 
ساژیو جان دانشگاه تورنتو ابداع رشته های بدون انرژی نورزا 
هیدئو اونو دانشگاه توهوکو مشارکت در مطالعات فرومغناطیسی در نیمه رساناهای مغناطیسی رقیق 
الی یابلونووویچ دانشگاه کالیفرنیا برکلی  ابداع رشته های بدون انرژی نورزا 
آنتون زلینگر دانشگاه وین  اجرای آزمایشهایی بر روی "نامساوی بل" و تحقیق درباره درگیری کوانتومی 

هیدئو اونو، پروفسور لابراتوار نانوالکترونیکها و اسپنترونیکها در دانشگاه توهوکو، به دلیل مشارکت در مطالعات فِرومغناطیسی در نیمه رساناهای مغناطیسی رقیق.

الی یابلونووویچ، استاد و مهندس دانشکده مهندسی الکتریک و علوم رایانه ای دانشگاه کالیفرنیا برکلی، به دلیل ابداع رشته های بدون انرژی نورزا.

آنتون زلینگر، استاد تمام فیزیک تجربی دانشگاه وین به دلیل اجرای آزمایشهایی بر روی «نامساوی بل» و تحقیق درباره درگیری کوانتومی.</TEXT>
</DOC>