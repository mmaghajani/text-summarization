<?xml version="1.0" encoding="utf-8" ?>
<DOC>
<DOCNO>126</DOCNO>
<DATE-TIME>1390/07/11</DATE-TIME>
<CATEGORY>علمی</CATEGORY>
<TITLE>برنده نوبل پزشكي 2011 مرده است! </TITLE>
<SUMMARY>جام جم آنلاين: چند ساعت پس از اعلام اسامی برندگان نوبل پزشکی 2011 توسط کمیته نوبل در استکهلم، خبر مرگ یکی از سه پژوهشگر برنده نوبل منتشر شد.</SUMMARY>
<NARRATIVE></NARRATIVE>
<TEXT>
به گزارش خبرگزاري آلمان، کمیته نوبل در استکهلم  روز دوشنبه 3 اكتبرسه پژوهشگر، به نام‌های بوریس بوتلرآمريكايي، رالف استاینمن كانادايي و ژول هوفمن لوکزامبورگي  را به دلیل تحقیقاتشان در زمینه «سیستم ایمنی بدن انسان» شایسته دریافت نوبل پزشکی معرفی کرده بود. 

 اما سپس مشخص شد رالف استاینمن کانادایی که به همراه دو پژوهشگر ديگر به دلیل تحقیق در زمینه «سیستم ایمنی بدن انسان» برنده نوبل پزشکی سال ۲۰۱۱اعلام شده بود، روز جمعه 30 سپتامبر تنها سه روز پیش از اعلام خبر دریافت این جایزه معتبر درگذشته است.

دانشگاه آمریکایی راکفلر چند ساعت پس از انتشار این خبر اعلام کرد که همکار این دانشگاه، رالف استاینمن 68 ساله، به دلیل ابتلا به سرطان لوزالمعده روز جمعه در پاریس درگذشته است. مشخص نیست که آیا کمیته نوبل نام این پژوهشگر کانادایی را از فهرست برندگان جایزه نوبل پزشکی 2011 خارج خواهد یا خیر. جایزه نوبل تنها به افرادی اهدا می‌شود که در قید حیات هستند.</TEXT>
</DOC>