<?xml version="1.0" encoding="utf-8" ?>
<DOC>
<DOCNO>121</DOCNO>
<DATE-TIME>1389/11/14</DATE-TIME>
<CATEGORY>علمی</CATEGORY>
<TITLE>ويکی‌ليکس نامزد جایزه صلح نوبل شد </TITLE>
<SUMMARY>نماينده پارلمان نروژ با استناد به اين‌که ويكي‌ليكس با افشای اسناد محرمانه يکی از مهمترين همکاران آزادی بيان در قرن بيست و يکم بوده است، اين وب‌سايت را براي دريافت جايزه 2011 نوبل صلح كانديد كرد.</SUMMARY>
<NARRATIVE></NARRATIVE>
<TEXT>
يك نماینده پارلمان نروژ، وب‌سايت افشاگر «ويکی‌ليکس» را برای جایزه صلح نوبل ۲۰۱۱ ميلادی نامزد کرده است.

به گزارش ایلنا به نقل از خبرگزاري فرانسه، «اسنور والن»، نماينده پارلمان نروژ با استناد به اين‌که ويكي‌ليكس با افشای اسناد محرمانه يکی از مهمترين همکاران آزادی بيان در قرن بيست و يکم بوده است، اين وب‌سايت را براي دريافت جايزه 2011 نوبل صلح كانديد كرد.

اين نماينده گفت: «ويکی‌ليکس با افشای اطلاعات مربوط به فساد، نقض حقوق‌بشر و جنایات جنگی طبیعتا مدعی برای جایزه صلح نوبل است.»

بنا بر اين گزارش، ويکی‌ليکس که توسط «جوليان آسانگ» استراليايی تاسيس شده تاكنون صدها هزار سند محرمانه را در وب‌سايت خود منتشر کرده است. اين اسناد شامل هزاران تلگرام ديپلماتيک محرمانه آمريکا و همچنين اسناد محرمانه مربوط به جنگ در عراق و افغانستان بوده است.

كميته صلح نوبل و نمايندگان پارلمان نروژ از تمام ملت‌ها، استادان علوم سیاسی و قانون و برندگان پيشين اين جايزه خواسته‌اند كه نامزدهای خود را برای جايزه صلح نوبل ارسال کنند.

آسانگ هم اکنون در انگليس در تلاش براي جلوگيری از استرداد خود به سوئد برای بازجویی درباره پرونده اتهام سوء رفتار جنسی است.</TEXT>
</DOC>