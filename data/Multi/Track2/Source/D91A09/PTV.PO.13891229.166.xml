<?xml version="1.0" encoding="utf-8" ?>
<DOC>
<DOCNO>166</DOCNO>
<DATE-TIME>1389/12/29</DATE-TIME>
<CATEGORY>سیاسی</CATEGORY>
<TITLE>علي عبدالله صالح دولت يمن را برکنار کرد</TITLE>
<SUMMARY>علي عبدالله صالح رئيس جمهور يمن به دنبال ادامه اعتراض‌هاي مردمي در اين کشور به دليل کشتار معترضان، دولت را برکنار کرده است.</SUMMARY>
<NARRATIVE></NARRATIVE>
<TEXT>
به گزارش خبرگزاري دولتي يمن، به رغم تصميم روز يکشنبه (29 اسفند) رئيس جمهوري اين کشور، هنوز ردم خواستار کناره‌گيري صالح پس از 32 سال حکومت بر يمن هستند. 

اين در حالي است که مردم يمن روز يکشنبه با اجتماع در ميداني نزديک دانشگاه صنعا، ياد قربانيان حملات روز جمعه (27 اسفند) نيروهاي دولتي به معترضان را گرامي داشتند. 

به گزارش خبرنگار پرس تي‌وي، تک تيراندازهاي رژيم يمن روز جمعه بسياري از معترضان را از ناحيه سر و گردن هدف قرار داده بودند. 

در همين حال سازمان ملل و جامعه بين‌المللي حمله نيروهاي امنيتي به تظاهرات مسالمت‌آميز مردم يمن را محکوم کرد. 

مردم يمن با الهام از انقلاب‌هاي مردمي تونس و مصر، اعتراض‌هاي ضد دولتي را از ماه ژانويه آغاز کرده و خواستار برکناري رژيم شده‌اند. 

اين در حالي است که صالح به رغم قول‌هاي متعدد براي ايجاد اصلاحات، در دوره 32 ساله حکومت بر يمن، به قول‌هايش در زمينه ايجاد اصلاحات عمل نکرده است. 

به رغم اعتراض‌هاي گسترده مردمي، صالح تاکيد دارد که تا پايان دوره رياست جمهوري‌اش در سال 2013، در قدرت باقي خواهد ماند. 

در همين حال معترضان يمني تاکيد دارند تا زمان کناره‌گيري رژيم صالح، به اعتراض‌هاي ضد دولتي ادامه خواهند داد. 

از زمان آغاز انقلاب مردمي يمن که با سرکوب نيروهاي رژيم صالح همراه بوده، تاکنون ده‌ها نفر کشته و صدها تن زخمي شده‌اند. 
</TEXT>
</DOC>