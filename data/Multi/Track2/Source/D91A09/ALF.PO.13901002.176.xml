<?xml version="1.0" encoding="utf-8" ?>
<DOC>
<DOCNO>176</DOCNO>
<DATE-TIME>1390/10/02</DATE-TIME>
<CATEGORY>سیاسی</CATEGORY>
<TITLE>هجوم تظاهركنندگان از سراسر يمن به صنعا</TITLE>
<SUMMARY></SUMMARY>
<NARRATIVE></NARRATIVE>
<TEXT>
صنعا (العالم) ـ تظاهركنندگان يمني با پاي پياده از شهرهاي مختلف براي اعتراض به توافقنامه رياض به سمت صنعا پايتخت اين كشور حركت و تحصن كنندگان در ميدان التغيير صنعا نيز از آنها استقبال كردند.

به گزارش العالم، در بيشتر شهرهاي مهم يمن اوضاع از چندين ماه گذشته تاكنون بر همين منوال است. تحصن كنندگان در ميدان صنعا مقدمات استقبال از تظاهرات مردمي از شهرهاي مختلف يمن را فراهم كرده اند. چنين تظاهراتي همواره روزانه در خيابانهاي صنعا براي درخواست محاكمه علي عبدالله صالح ديكتاتور يمن و مخالفت با مصونيت وي و اعتراض به حكومت توافق ملي و يا هرگونه تحت الحمايگي خارجي برگزار مي شود.

يكي از تظاهركنندگان به خبرنگار العالم گفت: يكي از درخواست هاي ما مخالفت با ابتكار شوراي همكاري خليج فارس است كه توطئه اي عليه مردم يمن است. ما از اين خواسته ها عقب نشيني نمي كنيم.

يك تظاهركننده ديگر خاطرنشان كرد: تاكنون هيچ يك از اهداف انقلاب ما محقق نشده است و همچنان در ميدانها خواهيم ماند تا همه خواسته هاي مردم و انقلاب يمن محقق شود اهدافي كه براي آنها به خيابانها آمديم و افراد بسياري به شهادت رسيدند.

همچنين هزاران معترض از شهر تعز در كارواني با پاي پياده خود را به شهر ذمار در مركز يمن رساندند و مردم ذمار در ورودي اين شهر نيز از تظاهركنندگان استقبال كردند و پارچه نوشته هايي در تحسين و تمجيد از مقاومت و ايستادگي مردم تعز و همه استانهاي اين كشور حمل مي كردند.

آنها شعارهايي براي سرنگوني رژيم علي عبدالله صالح و همه توافقنامه سياسي كه مطالبات مردمي را برآورده نمي كند، سردادند. قرار بود كه اين تظاهرات از مقابل همه نقاط مهم و خيابانهاي نزديك به ساختمان رياست جمهوري برگزار شود.

در عرصه سياسي نيز به نظر مي رسد كه فضاها خيلي اطمينان بخش نيست. پس از چند روز از توافقنامه رياض ، بار ديگر اتهاماتي ميان طرفهاي معادله سياسي رد و بدل مي شود. حزب صالح احزاب ديدار مشترك را به مانع تراشي بر سر اجراي توافقنامه و نقض بندهاي آن متهم كرد و تهديد كرد در صورتي كه ميانجيگران بين المللي وارد عمل نشوند ، اقدامات لازم را اتخاذ خواهد كرد.

وزير اطلاع رساني جديد در نخستين نشست مطبوعاتي خود پس از اعلام حكومت موقت، از پاسخ دادن به سوالاتي درباره اين اتهامات ميان حزب عبدالله صالح و ديدار مشترك مبني بر نقض توافقنامه رياض طفره رفت.

علي عمراني وزير اطلاع رساني يمن و سخنگوي رسمي حكومت توافق ملي در گفتگو با شبكه خبري العالم گفت: از همگان مي خواهم كه آرامش خود را حفظ كنند.پس از ۶۰ روز رييس جمهور جديد خواهيم داشت و جوانان و رسانه ها منتظر بمانند اگر ببينند كه تغيير مورد انتظار حاصل نشد مي توانند دوباره از نو انقلاب كنند.

وضعيت موجود يمن بيانگر چالش پيش روي عبدربه منصور هادي معاون علي عبدالله صالح ،كه طبق توافقنامه رياض حكومت را در دست دارد، و كميته نظامي تشكيل شده از سوي اوست. همچنان تنش در مناطق ارحب در شمال صنعا ميان افراد قبايل و نيروهاي گارد رياست جمهوري حاكم است.

اوضاع انساني پيچيده در اين مناطق با وجود گذشت حدود يك ماه از امضاي توافقنامه انتقال قدرت و تشكيل كميته نظامي، نويد گشايشي قريب الوقوع را نمي دهد.﻿
</TEXT>
</DOC>