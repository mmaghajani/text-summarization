<?xml version="1.0" encoding="utf-8" ?>
<DOC>
<DOCNO>165</DOCNO>
<DATE-TIME>1389/12/17</DATE-TIME>
<CATEGORY>سیاسی</CATEGORY>
<TITLE>تظاهرات ميليوني مردم يمن </TITLE>
<SUMMARY>حدود يک ميليون نفر از مردم معترض يمن پس از حمله اخير نيروهاي وفادار رژيم که يک کشته و چند زخمي برجاي گذاشته است، تظاهرات برپا کرده­اند. </SUMMARY>
<NARRATIVE></NARRATIVE>
<TEXT>
به گزارش رويترز، عمر عطا جوان 12 ساله يمني در اثر تيراندازي نيروهاي وفادار به رژيم علي عبدالله صالح، زخمي و دوشنبه شب (16 اسفند) در بيمارستان استان ايب، جان خود را از دست داد. 

اين حادثه زماني روي داد که نيروهاي وفادار به رژيم صالح به اردوگاه­هاي معترضان ضد دولتي حمله کردند؛ در اين حمله حدود 60 نفر زخمي شدند. 

درپي کشته شدن نوجوان يمني در اين حمله، حدود يک ميليون معترض از مردم يمن روز سه شنبه (17 اسفند) در خيابان‌هاي اين کشور تظاهرات و حمله به معترضان را محکوم کردند. 

پدر عمر عطا نيز سه شنبه در جمع معترضان گفت: "پسرم جان خود را فدا کرد، اين هديه خانواده من به انقلاب يمن است." 

در همين حال نيروهاي نظامي و خودروهاي زرهي ارتش يمن در مناطق مختلف شهر صنعا پايتخت اين کشور مستقر شده‌اند و دانشگاه صنعا را که در 2 هفته اخير مرکز اعتراض‌هاي ضد دولتي بوده است، به شدت تحت کنترل قرار دادند. 

تانک‌هاي نظامي يمن نيز در خيابان‌هاي اصلي منتهي به کاخ رياست جمهوري مستقر شده‌اند و خودروهاي زرهي از سفارت‌خانه‌ها، بانک‌ها و ساختمان‌هاي دولتي محافظت مي‌کنند. 

همچنين روز سه شنبه شمار زيادي از نيروهاي امنيتي به شهرهاي ديگر يمن از جمله شهرهاي جنوبي اين کشور اعزام شدند تا از هرگونه اعتراض ضد دولتي جلوگيري کنند. 

روز دوشنبه، علي عبدالله صالح در تلاش براي پايان دادن به بحران يمن پيشنهاد برگزاري مذاکرات ملي را مطرح کرد، اما اين پيشنهاد از سوي ياسين سعيد نعمان رئيس دوره‌اي مخالفان دولت رد شد. 

از آغاز اعتراض‌هاي ضد دولتي در يمن و سرکوب اين اعتراض‌ها از سوي رژيم علي عبدالله صالح تاکنون، ده‌ها نفر کشته و صدها تن زخمي شده‌اند. 
</TEXT>
</DOC>