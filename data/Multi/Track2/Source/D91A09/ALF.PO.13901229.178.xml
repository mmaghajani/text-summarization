<?xml version="1.0" encoding="utf-8" ?>
<DOC>
<DOCNO>178</DOCNO>
<DATE-TIME>1390/12/29</DATE-TIME>
<CATEGORY>سیاسی</CATEGORY>
<TITLE>2000 کشته در مبارزه مردم با دیکتاتور یمن </TITLE>
<SUMMARY></SUMMARY>
<NARRATIVE></NARRATIVE>
<TEXT>
دولت یمن روز یکشنبه فاش کرد که طی یکسال مبارزه مردم این کشور برای سرنگونی علی عبدالله صالح، دیکتاتور پیشین، بیش از دو هزار تن جان خود را از دست داده‌اند.

به گزارش ایرنا، وزیر حقوق بشر یمن روز یکشنبه با اعلام این خبر گفت آمار کشته شدگان شامل تظاهرکنندگان غیرمسلح و افراد مسلحی است که از دستور حکومت نافرمانی کرده و به مخالفان پیوسته بودند.

افزون بر شمار قربانیان، حدود ۲۲ هزار تن هم در جریان تظاهرات‌های یک سال اخیر در یمن مجروح شده‌اند.

افشای آمار قربانیان مخالف حکومت علی عبدالله صالح درحالی منتشر می‌شود که پیش از این، سازمان عفو بین الملل در لندن، شمار کشته شدگان را تنها دویست نفر تخمین زده بود.

بیشتر قربانیان توسط افراد لباس شخصی و مسلح کشته شده‌اند و نیروهای رسمی حکومت نیز تلاشی برای برخورد با این لباس شخصی‌ها از خود نشان نداده‌اند.

علی عبدالله صالح، ماه گذشته و پس از سه دهه حکومت بر یمن ناچار به کناره گیری از مقام ریاست جمهوری این کشور شد. </TEXT>
</DOC>