<?xml version="1.0" encoding="utf-8" ?>
<DOC>
<DOCNO>173</DOCNO>
<DATE-TIME>1390/09/02</DATE-TIME>
<CATEGORY>سیاسی</CATEGORY>
<TITLE>صالح طرح واگذاري قدرت را امضا کرد</TITLE>
<SUMMARY>علي عبدالله صالح، رئيس جمهور يمن، سرانجام پس از نزديک به 10 ماه اعتراضات بي‌وقفه مردمي طرح انتقال قدرت را امضا کرده است.</SUMMARY>
<NARRATIVE></NARRATIVE>
<TEXT>
وي که روز چهارشنبه (2 آذر، 23 نوامبر) براي واگذاري قدرت به رياض، پايتخت عربستان رفته بود، طرح پيشنهادي شوراي همکاري خليج فارس را امضا کرد. 

بر اين اساس، وي تا برگزاري انتخابات ماه ژانويه 2012، همچنان مقام رياست جمهوري يمن را حفظ خواهد کرد و از مصونيت قضايي برخوردار خواهد بود. 

اين تحولات موجب اعتراضات تازه و درگيرهاي جديد در يمن شده است. مردم يمن محاکمه علي عبدالله صالح را خواستار هستند. 

بان کي مون، دبير کل سازمان ملل گفت، صالح به وي گفته است پس از استعفا براي درمان پزشکي به نيويورک سفر خواهد کرد.</TEXT>
</DOC>