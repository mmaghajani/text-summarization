<?xml version="1.0" encoding="utf-8" ?>
<DOC>
<DOCNO>102</DOCNO>
<DATE-TIME>1389/09/22</DATE-TIME>
<CATEGORY>اجتماعی</CATEGORY>
<TITLE>رئيس پليس آگاهي قزوين:عامل اسيدپاشي در قزوين دستگير شد </TITLE>
<SUMMARY>خبرگزاري فارس: رئيس پليس آگاهي قزوين از دستگيري فردي خبر داد كه طي چند مرتبه اقدام به پاشيدن مايع اسيدي به سوي مردم كرده بود.</SUMMARY>
<NARRATIVE></NARRATIVE>
<TEXT>
سلمان اميري امروز در گفت‌وگو با خبرنگار فارس در قزوين بيان داشت: به دنبال هفت مورد گزارش پاشيدن مايع اسيدي با قدرت آسيب كم به سه زن و چهار مرد در قزوين، مأموران پليس تحقيقات خود را در اين زمينه آغاز كردند. وي ادامه داد: پس از انجام تحقيقات گسترده اطلاعاتي، مأموران پليس موفق به شناسايي متهم شدند. رئيس پليس آگاهي قزوين خاطرنشان كرد: پليس با هماهنگي قضايي، متهم 45 ساله اين پرونده را كه ساكن قزوين است، در چهارراه خيام دستگير كرد و در بازرسي از محل سكونت نامبرده مقاديري ظروف حاوي مايعات اسيدي كشف و ضبط شد. وي تصريح كرد: مايع مورد استفاده اين متهم محلولي با تركيب اسيدي ضعيف بوده به طوري كه به كساني كه حمله كرده آسيب جدي وارد نكرده است. اميري يادآور شد: متهم در بازجويي مأموران پليس در خصوص انگيزه ارتكاب جرم مطالب غيرواقعي بيان داشته، از اين رو تحقيقات پليس براي تكميل پرونده همچنان ادامه دارد.</TEXT>
</DOC>