بعد از اين مرحله، قانون مزبور همزمان با انتخابات پارلمان اين کشور در 27 آوريل (ارديبشهت) به همه‌پرسي گذاشته خواهد شد. 
علي عبدالله صالح ، رئيس جمهور کنوني يمن درصورت تصويب و اجرايي شدن اين قانون، تا آخر عمر قدرت اين کشور را در اختيار خواهد داشت.
عده‌اي از نمايندگان مخالف و مستقل به همراه هزاران شهروند يمن در مخالفت با اين طرح، مقابل ساختمان مجلس اين کشور تحصن   کردند. 

«علی عبدالله صالح»، رئیس جمهور مادام العمر یمن که این روزها از تکرار سناریوی تونس و مصر در کشورش به شدت نگران و هراسان است، عصر روز گذشته، نشست اضطراری در دفتر سیاسی حزب حاکم یمن برگزار کرده که نتیجه آن، کوتاه آمدن دولت این کشور در برابر درخواست ها و شروط گروه های معارضه بوده است.

صالح:ديگر رئيس جمهور نمي‌شوم
رئيس‌جمهور يمن در روز چهارشنبه 2 فوريه در صنعا در پارلمان اين کشور رسماَ اعلام کرد که پس از 32 سال حکومت، ديگر خواهان نامزدي خود در انتخابات آتي اين کشور نيست.

دو قبیله مهم در یمن با پیوستن به صفوف معترضین خواستار کناره‌گیری علی عبدالله صالح رئیس جمهوری این کشور شدند.
سران قبیله باقل، دومین قبیله بزرگ یمن، از سخنان الاحمر که رئیس قدرتمندترین قبیله این کشور به شمار می‌آید، استقبال کردند. گفتنی است، قبایل قدرت مهمی در ساختار حکومت یمن به شمار می‌آیند.
مردم یمن نیز با الهام از انقلاب‌های اخیر در مصر و تونس، خواستار کناره‌گیری رئیس جمهوری این کشور پس از 32 سال حکومت هستند.

درپي کشته شدن نوجوان يمني در اين حمله، حدود يک ميليون معترض از مردم يمن روز سه شنبه (17 اسفند) در خيابان‌هاي اين کشور تظاهرات و حمله به معترضان را محکوم      کردند. 
از آغاز اعتراض‌هاي ضد دولتي در يمن و سرکوب اين اعتراض‌ها از سوي رژيم علي عبدالله صالح تاکنون، ده‌ها نفر کشته و صدها تن زخمي شده‌اند.

به رغم اعتراض‌هاي گسترده مردمي، صالح تاکيد دارد که تا پايان دوره رياست جمهوري‌اش در سال 2013، در قدرت باقي خواهد ماند. 
در همين حال معترضان يمني تاکيد دارند تا زمان کناره‌گيري رژيم صالح، به اعتراض‌هاي ضد دولتي ادامه خواهند داد.

 فرمانده نظامي منطقه شمال شرقي يمن اعلام كرد: رژيم حاكم بر يمن را به هر قيمت سرنگون مي كنم. "عسگر زيل" سخنگوي ژنرال علي محسن الاحمر گفت: ژنرال الاحمر كه حدود 32 سال قبل رئيس جمهوري صالح را به قدرت رساند، به نام خروش و خيزش مردم يمن از علي عبدالله صالح مي خواهد از قدرت كناره گيري كند.

ردطرح شوراي همکاري خليج‎فارس در يمن:
صدها هزار تن از مردم يمن هم‎زمان با رد پيشنهاد ميانجي‌گري کشورهاي شوراي همکاري خليج فارس از سوي علي عبدالله صالح تظاهرات کرده‌اند.
اين در حالي بود که جمعيت هواداران رئيس جمهوري يمن نيز در حمايت از صالح در شهرهاي صنعا و تعز اقدام به برگزاري تظاهرات کردند. تا کنون هيچ گزارشي از درگيري بين هواداران و مخالفان دولت بحرين گزارش نشده           است. 
اگرچه مخالفان دولت يمن جمعه (19 فروردين) اين هفته را "روز استواري" نام نهاده‌اند، اما حاميان علي عبدالله صالح اين روز را "روز آشتي" نام‌گزاري کرده‌اند.
معترضان يمن با برپايي تظاهرات در شهرهاي مختلف اين کشور از جمله صنعا، عدن و تعز پايان فساد دولتي، کاهش نرخ فزاينده بي‌کاري در اين کشور و کناره‌گيري رئيس جمهور از قدرت را خواستار هستند.
اين در حالي است که نزديک به 40 درصد از مردم يمن با درآمدي کمتر از دو دلار در روز امرار معاش کرده و همچنين يک سوم از آن‌ها با کمبود غذا دست و پنجه نرم مي‌کنند.

به گزارش خبرنگار پرس تي­وي، بسياري از ساکنان صنعا با شدت گرفتن درگيري‌هاي مسلحانه روزانه ميان نيروهاي علي عبدالله صالح، رييس جمهور يمن و اعضاي قبيله شيخ صادق الاحمر در حال فرار از پايتخت اين کشور    هستند. 
تظاهرات در صنعا در پي خودداري صالح از امضاي قرارداد پيشنهادي انتقال قدرت توسط شوراي همکاري خليج فارس، از روز دوشنبه بيش از 100 کشته برجاي گذاشته است.

توکل کرمان، رهبر مخالف رژيم يمن مي‌گويد، رهبران پيشين جامعه مدني و مقامات دولتي نيز در دولت سايه حضور دارند و شوراي انتقالي رياست جمهوري را با 17 عضو تشکيل    مي‌دهند. 
هشام الابراهيم، يکي از اعضاي ارشد ائتلاف جوانان مخالف گفت: "ما در پي شايعه بازگشت صالح در روز يکشنبه يا دوشنبه، تصميم گرفتيم شوراي رياست جمهوري را تشکيل دهيم.
 
از سوی دیگر، علی عبدالله صالح رئیس‌جمهور یمن روز دوشنبه با ملک‌عبدالله بن عبدالعزیز پادشاه عربستان سعودی در ریاض دیدار کرد. در این دیدار دو طرف درباره تحولات جاری در یمن و ابتکارعمل شورای همکاری خلیج‌فارس به رایزنی پرداختند.

"صالح به يمن بازگشته است"
بر پايه گزارش‌هايي که روز دوشنبه منتشر شد، کارواني از خودروهاي نظامي عربستان سعودي به منظور کمک به نيروهاي يمني جهت سرکوب معترضان به اين کشور وارد شده‌اند. 
علي عبدالله صالح 3 ژوئن 2011 ميلادي به منظور درمان جراحات وارده بر اثر حمله به کاخ رياست جمهوري وي، به عربستان سعودي رفت. 
معترضان يمني علاوه بر اين که بر سرنگوني رژيم صالح بعد از 33 سال حکومت در اين کشور تاکيد دارند، خواستار پايان فساد در دولت و بيکاري در اين کشور نيز هستند.

صالح طرح واگذاري قدرت را امضا کرد
وي که روز چهارشنبه (2 آذر، 23 نوامبر) براي واگذاري قدرت به رياض، پايتخت عربستان رفته بود، طرح پيشنهادي شوراي همکاري خليج فارس را امضا کرد.
بر اين اساس، وي تا برگزاري انتخابات ماه ژانويه 2012، همچنان مقام رياست جمهوري يمن را حفظ خواهد کرد و از مصونيت قضايي برخوردار خواهد بود. 

معاون رئیس جمهور یمن طبق توافقنامه پایان دادن به بحران یمن، 2 اسفند را روز انتخابات ریاست جمهوری در این کشور اعلام            کرد.
انتخابات زودهنگام ریاست جمهوری ساعت 8 صبح سه شنبه، 21 فوریه 2012 (2 اسفند) انجام می‌شود".

به گزارش خبرگزاري فرانسه، دفتر عبدربه منصور هادي، معاون علي عبدالله صالح روز يک­ شنبه (27 نوامبر، 6 آذر) با انتشار بيانيه­ اي اعلام کرد: "محمد سالم باسيندوه، مسئول تشکيل دولت آشتي ملي شده است."
بر اساس اين گزارش پسر صالح و سه برادرزاده­ اش همچنان در سرويس ­هاي امنيتي اين کشور در پست­ هاي کليدي قرار دارند.
از زمان آغاز خيزش مردمي عليه رژيم عبدالله صالح از اواخر ژانويه تا کنون، صدها نفر از مردم يمن کشته شده ­اند و هزاران نفر ديگر نيز مجروح شده ­اند.

اوضاع انساني پيچيده در اين مناطق با وجود گذشت حدود يك ماه از امضاي توافقنامه انتقال قدرت و تشكيل كميته نظامي، نويد گشايشي قريب الوقوع را نمي دهد.

دیکتاتور یمن رسما استعفا داد
صالح که حدود 33 سال قدرت را در دست داشت، در مراسمي که روز دوشنبه (8 اسفند) در کاخ رياست جمهوري در صنعا پايتخت يمن برگزار شد، قدرت را واگذار کرد.
اين مراسم در حالي برگزار شد که مردم همچنان صالح را در زمينه کشتار معترضان ضد رژيم که در جريان اعتراضات در يمن جان خود را از دست دادند، مسئول مي‌دانند. 
ديکتاتور يمن در حالي استعفا داد که پسر وي احمد همچنان رهبري نيروهاي گارد رياست جمهوري را برعهده دارد.

دولت یمن روز یکشنبه فاش کرد که طی یکسال مبارزه مردم این کشور برای سرنگونی علی عبدالله صالح، دیکتاتور پیشین، بیش از دو هزار تن جان خود را از دست داده‌اند.
افزون بر شمار قربانیان، حدود ۲۲ هزار تن هم در جریان تظاهرات‌های یک سال اخیر در یمن مجروح شده‌اند.

هزاران يمني روز دوشنبه (29 اسفند، 19 مارس) با برگزاري تظاهرات در خيابان‌هاي اين کشور، حذف مقامات وفادار به علي عبدالله صالح را خواستار شدند. به گفته تظاهرکنندگان، تا زماني‌که اعضاي رژيم، خانواده و قبيله صالح کنترل مراکز قدرت در دولت، ارتش و دستگاه‌هاي امنيتي را به عهده دارند، تغيير اندکي در اين کشور رخ مي‌دهد.
يمني‌ها همچنين محاکمه صالح و همدستانش به جرم کشتار حدود 2 هزار معترض از زمان آغاز انقلاب در اين کشور را خواستار شدند. 
بر اساس توافقنامه انتقال قدرت قرار است هادي براي يک دوره موقت 2 ساله به عنوان رئيس جمهوري يمن فعاليت کند.

به گزارش فارس به نقل از پایگاه خبری "الجزیرة"، در نشست دیروز گروه به اصطلاح دوستان یمن، عربستان سعودی، دولت‌های حوزه خلیج فارس و چند کشور غربی با اعطای بیش از 4 میلیارد دلار به صنعاء موافقت کردند.
"سعود الفیصل" وزیر خارجه عربستان دیروز دو توافقنامه به ارزش 105 میلیون دلار برای حمایت از دو بخش بهداشت و انرژی یمن امضا کرده است.