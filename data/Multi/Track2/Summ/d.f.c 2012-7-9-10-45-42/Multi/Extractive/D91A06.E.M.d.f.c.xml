هرازگاهی که صفحه حوادث را ورق می‌زنیم با وقایع ناگواری از جمله اسیدپاشی روی دختری جوان یا آتش‌سوزی فردی بی‌گناه در بنزین برمی‌خوریم که همگی بوی عداوت و کینه‌توزی می‌دهند. آیا واقعاً پرداخت مبلغ مقطوع دیه برای دختر جوانی که تمام زیبایی و هستی‌اش در آتش انتقام سوخته و امکان ادامه زندگی متعارف را از دست داده، کافیست؟
افزایش جرم اسیدپاشی دلایل مختلف اجتماعی دارد که باید هر کدام از عوامل را در شاخه تخصصی آن مانند روانشناسی، جامعه‌شناختی و عوامل زیستی و فرهنگی بررسی کرد.

قانون چگونگی مجازات با این جرم کامل و بدون ابهام بوده و قوه ‌قضاییه در صورتی که حتی شاکی خصوصی رضایت به انجام نشدن قصاص دهد، افزون‌ بر پرداخت دیه با مجازات عمومی حبس به مدت دو تا پنج سال، با مجرمان برخورد می‌کند.
 حدود اختیارات قوه ‌قضاییه برای مجازات مجرمان در قانون مجازات اسلامی تعریف شده و قضات بیشتر از این حدود توان اجرای اعمال مجازات برای مجرمانی که باعث ایجاد وحشت در جامعه شده‌اند را، ندارند.

به دلیل اینکه میزان جریحه‌دار شدن فرد و افکار عمومی در اسیدپاشی بسیار بیشتر از یک جرح ساده است بنابراین انتظار می‌رود که مجازات آن نیز بیشتر شود.

تصور عمومي اين است كه اسيد‌پاشي واكنشي به يك شكست عشقي‌ است اما اين‌طور نيست درصد بالايي از اسيدپاشان افرادي هستند كه قصد انتقام گيري دارند.

اگر به هر دليلي فرد مجرم توانست رضايت بگيرد، چه با پرداخت ديه‌، بيشتر از ديه يا حتي بدون هيچ شرطي، جنبه عمومي جرم باقي مي‌ماند.  يعني مجرم به لحاظ جنبه عمومي جرم و اين‌كه ناامني در جامعه ايجاد كرده‌ و اين‌كه افكار عمومي را تحت تاثير قرار داده‌است بايد مجازات شود.
جرمي مانند اسيدپاشي سطح وسيعي از جامعه را تحت تاثير خود قرار مي‌دهد. از قرباني و خانواده‌اش گرفته تا اطرافيان و همشهري‌ها و در سطح كلان آن به دليل پوشش خبري گسترده، تمام كشور را درگير و احساسات گروه عظيمي از مردم را تحت تاثير قرار مي‌دهد و دقيقا به همين دليل برخورد با آن نياز به يك هم‌انديشي سريع، دقيق و هوشمندانه ميان تمام نهادهاي اجتماعي دارد تا نتيجه مطلوب كسب شود.

