بحران اقتصادی جهان دو سال پیش از سیستم بانکی و بدهی های بانکها آغاز شدوهم اکنون به بحران بدهی کشور های اروپایی تبدیل شده است.
فرانسه و آلمان با وجود مخالفت های گذشته ،درباره ی طرح کمک به بحران یونان به توافق رسیده اند؛سارکوزی رئیس جمهور فرانسه می گوید :16 منطقه یورو در صورت ناکامی یونان دوسوم وصندوق بین المللی پول یک سوم بدهی خارجی یونان را تقبل خواهند کرد.
یونان قبول کرده در برابر دریافت این کمک ،ظرف سه سال ،برنامه ریاضت اقتصادی سختی را به مرحله اجرا گذاشته وکسری بودجه خود را تا سال 2014 به زیر مرز 3درصد برساند.طبق برنامه ریاضتی یونان ،قرار است حقوق کارمندان تا سه سال دیگر افزایش نیابد،عیدی و مزایای روزهای تعطیل لغو وسن بازنشستگی تا دو سال بیشتر شود.
اتحادیه اروپا نگران است که بحران یونان به اسپانیا وپرتغال سرایت کند و آنها نتوانند اقساط بدهی های خارجی خود را بپردازند واین امر به شدت به ارزش یورو صدمه خواهد زد.
معاون اول صندوق بین المللی پول هشدار داد ادامه بحران مالی درمنطقه یورو می تواند اقتصاد جهانی به ویژه آسیا را با فاجعه خطر ناکی روبه رو کند.مشاور صدر اعظم آلمان ،بدهی های سنگین ملی را عامل اصلی در وقوع بحران مالی در یورو دانست.سران اتحادیه اروپا برای نجات یورو وکمک به کشور های بدهکار طی نشستی این مسائل را بررسی کردند و عمده اختلافات نظر کشور های اروپایی شیوه ی افزایش منابع مالی برای کمک به کشور های بحران زده یورو است و یکی از این اختلافات طرح بخشش بدهی های یونان است.کشور های عضو اتحادیه اروپا به خاطر حفظ ثبات اقتصادی و شان اروپا در تلاشند که از بحران اقتصادی سربلند بیرون آیند؛در این زمینه برخی از کارشناسان توصیه می کنند که ثبات پولی یورو در بلند مدت نیازمند سیاستهای مالی مشترک است که فرانسه وآلمان از این طرح حمایت کردند.در سال2011 کمیسیون اروپا پیشنهاد کرد اوراق قرضه مشترک میان 17عضو یورومی تواند راهی مناسب برای حل بحران باشد،همچنین ساز وکار ثبات اروپا برنامه ای که برای ایجاد منابع مالی دائمی جهت کمک به کشور هایی که به مشکل مالی مواجه می شوند و دیگر اینکه ایجاد صندوق اروپایی پول می باشد که کمک این صندوق به کشور هایی است که قوانین صندوق را رعایت کرده ودر این صورت اروپا انضباط مالی بیشتری را شاهد است.جدایی کشور های بدهکار از منطقه یورو مثل یونان از یورو واینکه این کشور پول ملی خود را بکار گیرد از دیگر این برنامه هاست.با انتشار خبر خروج یونان از یورو این ارز به پایین ترین حد خود در بازار های مالی رسید و به رغم تکذیب این خبر ،نگرانی در باز پرداخت بدهی های یونان ادامه دارد ؛البته رهبران آلمان و فرانسه برحمایت از این کشور تاکید کرده اند. باراک اوباما رئیس جمهور امریکا  از تاثیر بحران یورو به سایر مناطق جهان ابراز نگرانی کرد وگفت مشکل اساسی یورو یکسان بودن واحد پول ونبود سیاست اقتصادی هماهنگ است؛ ودر ادامه برای غلبه بر بحران یورو به همکاری فشرده با اروپا تاکید کرد. موسسه اعتبار سنجی استاندارد اندپورز از احتمال کاهش رتبه اعتباری تقریبا تمامی کشور های منطقه یورو مثل فرانسه و آلمان که در حال حاضر با داشتن رتبه AAAاز بالاترین کیفیت اقتصادی برخوردارند،خبر داد.
ودر آخر کاهش رتبه اعتباری فرانسه و 8کشور اروپایی دیگر این بحران را به مرحله خطرنتاکتری رساند.