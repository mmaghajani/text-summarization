برندگان امسال از این قرارند:

پزشکی و فیزیولوژی:
بروس بیوتلر، ژول هافمن و رالف استینمن فقید برای کشف چگونگی عملکرد سیستم ایمنی ذاتی و تطبیقی بدن

فیزیک:
شائول پرلماتر، برایان اشمیت و آدام رییس به‌خاطر کشف انبساط تندشونده عالم به روش مشاهده ابرنواخترهای دوردست

شیمی:
دانیل شخطمن برای کشف شبه‌بلورها

ادبیات:
توماس ترانسترومر، شاعر سوئدی

اقتصاد:
توماس سارجنت و کریستوفر سیمز برای تحقیقات درباره علل اتخاذ، هدف و تاثیرات سیاست‌های دولت بر اقتصاد

 جایزه نوبل صلح در تالار شهرداری اسلو (پایتخت نروژ) به الن جانسون سرلیف و لیماه گباوی از لیبریا و توکل کرمان از یمن اهدا شد.


«توماس ترانسترومر» شاعر 80 ساله سوئدی امسال موفق شد در رقابتی تنگاتنگ «آدونیس» شاعر سوری را پشت سر بگذارد و مدال نوبل ادبی 2011 را به نام خود ثبت کند.
هئیت داوران نوبل پس از معرفی «توماس ترانسترومر» به عنوان برنده جایزه ادبی نوبل 2011 ویژگی هایی همچون تصویرسازی که در شعر های او بوده و دیگری توانایی برقراری ارتباط میان این تصویرسازی های شعرگونه با واقعیت‌های زندگی است. از دیدگاه هئیت داوران وجود این دو عنصر بسیار مهم در اشعار «ترانسترومر» موجب توجه هئیت داوران به وی و در نهایت انتخاب او به عنوان برنده نوبل ادبی شده است


جايزه نوبل پزشكي (فيزيولوژي) امسال به طور مشترك به «بروس بوتلر» و «جولز هافمن» براي اكتشافات آنها در مورد فعال‌سازي مصونيت ذاتي و «رالف استین مان» براي كشف سلول‌هاي دندريتيك و نقش آن در ايمني تطبيقي اعطا شد.


 جایزه نوبل فیزیک در سال جاری میلادی به سول پرل‌ماتر (از آمریکا)، برایان پی اسمیت (از استرالیا) و آدام جی ریس (از آمریکا) تعلق گرفت. این اخترشناسان به خاطر کشف انبساط شتابنده کیهان با توجه به رصد کردن سوپرنواها (ابراخترها) موفق به دریافت جایزه نوبل در رشته‌ فیزیک شده‌اند
برايان پي. اشميت 44 ساله از دانشگاه ملي استراليا به همراه ادام جي. ريس 42 ساله از دانشگاه جان هاپكينز و سول پرلموتر 52 ساله از لابراتوار ملي لارنس بركلي به خاطر كشف انبساط شتاب‌گيرنده جهان هستي از طريق رصد ابرنواخترهاي دوردست به عنوان برندگان نوبل فيزيك سال 2011 انتخاب شدند.
به‌طور كلي بايد گفت تحقيقات اين سه نفر به اين نتيجه رسيده است كه نظام كيهاني با سرعتي فزاينده انبساط مي‌يابد كه چنين دريافتي به گفته كميته نوبل براي پژوهشگران،كشفي غيرمنتظره بوده است.

اين افراد در واقع موفق شده‌اند با بررسي ابرنواخترهاي نوع اول كه بر اثر انفجار كوتوله‌هاي سفيد به وجود مي‌آيند، سرعت انبساط عالم را اندازه‌گيري كنند و نشان دهند برخلاف تصور رايج مبني بر اين كه اين سرعت تحت‌تاثير گرانش مي‌بايست روز به روز كاهش يابد، از حدود 5 ميليارد سال پيش‌ رو به افزايش گذاشته است. عامل اين انبساط انرژي تاريك يعني موجود مرموزي است كه هرچند تاكنون ماهيت آن مشخص نشده، اما در حدود 70 درصد انرژي موجود در عالم را تشكيل مي‌دهد و با خنثي كردن نيروي گرانش باعث انبساط عالم مي‌شود.


"‌دان شختمن" در سال 1982 كريستالي را كشف كرد كه ساختار اتم هاي آن به گونه اي  تكرار نشدني بود. به همين دليل نام شبه كريستال يافت.ساختار اتمی شبه کریستال ها به گونه ای است که دانشمندان تا آن زمان وجود این نوع ساختار را غیرممکن تصور مي كردند.تجمع اتم ها در شبه كريستال ها بسيار فشرده بوده و باعث استحكام هرچه بيشتر موادي كه در وسايلي با  استفاده مصرفي و تجاري به كار مي روند مانند مايكروفرها مي شود.كميته ‌نوبل "‌دان شختمن" را برنده نوبل شيمي 2011 معرفي كرد تا جايزه 10 ميليون كرون سوئد ( 1.1 ميليون يورو ) اين رشته به او تعلق گيرد.

 «اسنور والن»، نماينده پارلمان نروژ با استناد به اين‌که ويكي‌ليكس با افشای اسناد محرمانه يکی از مهمترين همکاران آزادی بيان در قرن بيست و يکم بوده است، اين وب‌سايت را براي دريافت جايزه 2011 نوبل صلح كانديد كرد.او گفت:«ويکی‌ليکس با افشای اطلاعات مربوط به فساد، نقض حقوق‌بشر و جنایات جنگی طبیعتا مدعی برای جایزه صلح نوبل است.»

 ويکی‌ليکس که توسط «جوليان آسانگ» استراليايی تاسيس شده تاكنون صدها هزار سند محرمانه را در وب‌سايت خود منتشر کرده است. اين اسناد شامل هزاران تلگرام ديپلماتيک محرمانه آمريکا و همچنين اسناد محرمانه مربوط به جنگ در عراق و افغانستان بوده است.

موسسه تامسون رویترز به رسم هر سال برندگان احتمالی نوبل سال 2011 را پیش بینی کرده است.تامسون رویترز کاندیداهای احتمالی خود را بر اساس تاثیر استناد به نتایج مطالعات منتشر شده دانشمندان انتخاب می کند. معیارهای مورد نظر تامسون رویترز در پیش بینی هایش تعداد استنادها طی 30 سال گذشته به علاوه تعداد تاثیرگذار ترین مقالات، اکتشافات یا موضوعاتی که ارزش به رسمیت شناختن را داشته باشند، مشارکت اصولی در یک کشف، جوایز دریافتی و یا دیگر دستاوردها بوده اند.

 از جمله پیش بینی های موفقیت آمیز این موسسه می توان به برندگان فیزیک سال گذشته نوبل، کوستیا نووسلوف» و آندره گایم» اشاره کرد. این موسسه در سال 2009 چهار حدس موفق، در سال 2008 سه حدس موفق، در سال 2007 پنج حدس موفق، در سال 2006 یک حدس موفق و در سال 2005 دو حدس موفقیت آمیز داشته است. در واقع تامسون رویترز تنها در سالهای 1996 و 1993موفق به پیش بینی درست برندگان نوبل نشده است.

جایزه نوبل ادبیات یکی از پنج جایزه نوبل است و هرسال به نویسنده‌ای اهدا می‌شود که بر اساس آرزوی آلفرد نوبل بنیانگذار آن «برجسته‌ترین اثر را با گرایش آرمانخواهانه» نوشته باشد
این جایزه که از سال 1901 بنیانگذاری شده است، در 5 دوره برگزار نشد. کمیته علمی جایزه ادبی نوبل در سال 1935 هیچ نویسنده‌ای را شایسته دریافت این جایزه نداست. همچنین در 4 سال متمادی 1940 تا 1943 و به دلیل درگیری و آتشی که جنگ دوم بین‌الملل در جهان برپا کرده بود، جایزه نوبل برگزار نشد.


جایزه نوبل ادبیات شامل مدال طلا، دیپلم افتخار و 9 میلیون کرون (واحد پول سوئد) معادل 1.4 میلیون دلار است که در دسامبر هر سال و همزمان با سالگرد مرگ «نوبل» توسط آکادمی سلطنتی سوئد در استکهلم و با حضور پادشاه سوئد، اعطا می‌شود.

پایگاه اینترنتی بنیاد نوبل اعلام کرد توماس سارجنت استاد دانشگاه نیویورک و کریستوفر سیمس از دانشگاه پرینستون آمریکا برنده جایزه نوبل اقتصاد ۲۰۱۱ شده اند.

در بیانیه بنیاد نوبل تحقیقات این دو دانشمند در زمینه اقتصاد کلان علت اعطای جایزه نوبل اقتصاد ۲۰۱۱ به آن ها اعلام شده و آمده است: این جایزه به علت« تحقیقات تجربی در مورد علل و اثرات در حوزه اقتصاد کلان به آن ها داده شده است».

سیمس یکی از مبلغان اصلی استفاده از «رگرسیون برداری» در اقتصاد کلان تجربی است؛ همچنین وی به توسعه نظریه سطح قیمت ها در حوزه مالی و نظریه «عدم توجه منطقی» کمک کرده است.

توماس سارجنت نیز نشان داده است که چگونه اقتصاد کلان ساختاری می‌تواند در تحلیل تغییرات پایدار در سیاست اقتصادی به کار رود. این شیوه می‌تواند زمانیکه خانوارها و شرکت ها انتظارات یکجای خود را با توسعه اقتصادی تطبیق می دهند، برای مطالعات روابط اقتصاد کلان به کار برده شود.

وی برای مثال به بررسی دوره پس از جنگ جهانی دوم پرداخته است؛ دوره ای که در آن بسیاری از کشورها در ابتدا تصمیم داشتند سیاست تورم بالا را اجرا کنند، اما در نهایت تغییرات سیستماتیک را در سیاست اقتصادی مطرح کردند و به نرخ تورمی پایین‌تر رجوع کردند.

کریستوفر سیمس روشی برای تحلیل اینکه چگونه اقتصاد تحت تاثیر تغییرات در سیاست اقتصادی و دیگر عوامل قرار می‌گیرد، ارائه داده است. سیمس و دیگر محققان برای مثال تاثیر افزایش نرخ بهره توسط بانک مرکزی را مورد بررسی قرار دادند.

اگرچه سیمس و سارجنت جداگانه تحقیقات خود را انجام داده‌اند اما تحقیقات آن ها از چند جهت مکمل یکدیگر است.


۱۱۱ سال است که در روز دهم دسامبر، سالگرد فوت آلفرد نوبل، مراسم اهدای جوایز نوبل با حضور پادشاه سوئد و خانواده سلطنتی، برندگان سابق جایزه نوبل، اعضای بنیاد نوبل و فرهنگستان سطلنتی علوم سوئد و دیگر مهمانان در تالار کنسرت استکهلم برگزار می‌شود و پس از اهدای دیپلم افتخار، مدال نوبل و مبلغ نقدی جایزه توسط پادشاه سوئد به برندگان، شام سرو می‌گردد.


جوایز ادبی دنیا معمولاً زیر سایه سنگین سیاست داده می‌شود؛ منتهی درباره جایزه ادبی نوبل، می‌شود این قضیه را به وضوح مشاهده کرد. مبلغ این جایزه ارزش بالایی دارد و وقتی به کسی آن را اعطا می‌کنند، پیداست که آن نویسنده یا شاعر، همسو با سیاست‌های غرب است، یعنی هم سایر نویسندگان را تشویق می‌کنند که به سمت این هماهنگی بروند و هم برای نویسنده دریافت کننده جایزه یک استقلال مالی فراهم می‌کنند. آنها با این کار، کانونی برای تبلیغ و ترویج سیاست‌های غرب تأسیس می‌کنند. بنابراین، نمی‌شود نویسنده‌ای را پیدا کرد که از منتقدان سیاست‌های غربی باشد، اما نوبل به او جایزه داده باشد.

