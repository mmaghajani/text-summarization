فرانسه و آلمان با وجود مخالفت های گذشته، درباره طرح کمک به بحران اقتصادی یونان به توافق رسیدند.

طبق اين طرح، کشورهای منطقه "یورو" و صندوق بین المللی پول اعلام آمادگی کرده اند، درصورت ناکامی یونان در حل بحران کسری بودجه و پرداخت بدهی های خود، اقدام خواهند کرد.

نيکلا سارکوزی، رئيس جمهور فرانسه، می گوید، شانزده کشور منطقه "یورو" درصورت ناکامی یونان در حل بحران مالی خود، دو سوم و صندوق بين المللی پول يک سوم بدهی خارجی یونان را تقبل خواهند کرد.


این شانزده کشور که از واحد پول "یورو" استفاده می کنند، پیشتر از هرگونه درخواست وام از صندوق بین المللی برای کمک به بحران مالی یونان اجتناب و تاکید کرده بودند، این گونه درخواست ها اعتبار جهانی "یورو" را خدشه دار می کند و توانایی اروپا را در حل مسائل مالی خود زیر سؤال می برد.


یورونیوز و اسوشیتدپرس، بانک مرکزی اروپا، اتحادیه اروپا و صندوق بین المللی پول، توافق کردند برای نجات یونان از ورشکستگی فعلی و اوضاع وخیم اقتصادی،  110 میلیارد یورو به این کشور کمک کنند.
بنابراین گزارش، یونان قبول کرده است در قبال دریافت این کمک ها ظرف 3سال، برنامه ریاضت اقتصادی سفت و سختی را به مرحله اجرا گذاشته و کسری بودجه خودجه را تا سال 2014 به زیر مرز 3 درصد، برساند.

در کنفرانسی که به برای اعلام این خبر برگزار شد، اعلام شد، کشورهای اروپایی نزدیک به هشتاد میلیارد یورو و صندوق بین المللی پول، بقیه این مقدار را تقبل خواهند کرد.


يونان در حال حاضر نزديک به 300 ميليارد يورو بدهي خارجي دارد و کسري بودجه آن تقريبا 14 درصد است. 
 ژرژ پاپاکونستانتينو، وزير دارايي يونان، روز يکشنبه 2 مه اعلام کرد که بدهي خارجي اين کشور در سال 2013 به 140 درصد درآمد ناخالص ملي خواهد رسید.

بر اساس برنامه ریاضت اقتصادی یونان، قرار است حقوق کارمندان تا سه سال آینده افزایش نیابد، پرداخت عیدی و سایر مزایای روزهای تعطیل قطع شود، سن بازنشستگی دو سال بیشتر شود، میزان مالیات بر ارزش افزوده افزایش یابد و مالیات بر توتون، سوخت و نوشیدنی های الکلی افزایش یابد.


هدف از اين برنامه، کاهش کسري بودجه يونان از 14 درصد فعلی به زير3 درصد تا سال 2014 است.

در این طرح دستمزدهای کارگران و کارمندان در بخش های خصوصی و دولتی کاهش یابد و در این در حالی است که میزان دستمزدها در یونان در حالت فعلی نیز در پایین ترین سطح قرار دارد. 
ین در حالی است که پرتغال نیز در آستانه بحران قرار گرفته است و احتمالا دومین کشور منطقه یورو خواهد بود که در بازپرداخت قرض هایش با مشکل مواجه می شود.

 با تشدید بحران در منطقه یورو، بانک مرکزی اروپا تدابیر مالی غیر منتظره و نرخ بهره پایین را به میزان یک درصد در نظر گرفته است.


همچنین ممکن است بانک مرکزی اروپا مجبور شود به منظور جلوگیری از پیشروی بحران در قوانین خود بازنگری کند و همچنین در صورت اشاعه بحران، خرید اوراق بهادار دولتی را به عنوان آخرین راه حل در نظر بگیرد.

وزرای دارایی اتحادیه اروپا در نشست خود در بروكسل طرح 500 میلیارد یورویی را برای حمایت از ارزش یورو در برابر دیگر ارزهای بین المللی تصویب كردند.

كشورهای اروپایی امیدوارند با اجرای این طرح مانع كشیده شدن بحران مالی یونان به دیگر كشورهای اروپایی شوند كه به طور خطرناكی در حال گسترش است . 


قرار است به منظور جلوگیری از بحران در منطقه یورو 250 
میلیارد یورو هم صندوق بین المللی پول در اختیار این كشورها قرار دهد . 

دیپلمات های اروپایی تاكید كردند این طرح با هدف پایان دادن به بی ثباتی در بازارهای مالی و برقراری ثبات در منطقه یورو اجرا می شود.


بحران مالی و اقتصادی جهان كه دو سال پیش از سیستم بانكی و بدهی‌های بانك‌ها آغاز شد، هم‌اكنون به بحران بدهی كشورهای اروپایی تبدیل شده است.


در همین حال در پی تدابیر وزیران دارایی اتحادیه اورپا در بروكسل ، گروه بیست در واكنش به این تدابیر تاكید كرد: به نظارت بر توسعه بازارهای جهانی ادامه خواهد داد . 


بیکاری و تورم از مهم ترین نشانه های بحران اقتصادی در منطقه یورو هستند 

اظهارات لیپتون در حالی است که کاهش رتبه اعتباری فرانسه و هشت کشور دیگر از سوی موسسه رتبه بندی اس اند پی کاهش یافته است . کاهش رتبه اعتباری کشورهای منطقه یورو تاثیر زیادی در افزایش نرخ بهره استقراض در این کشورها خواهد داشت . 
وی گفت خبر خوب این است که ما می دانیم چه سیاستهایی برای مقابله با بحران مالی منطقه یورو نیاز است و همه تلاش خود را برای متقاعد کردن مقامهای اروپایی برای اجرای این سیاستها و برنامه ها به کار می گیریم . 
وی افزود اگر کشورهای اروپایی تلاشهای خود برای مقابله با بحران را متمرکز نکنند این مساله به کاهش شدید اعتماد سرمایه گذاران و بازارهای مالی و در نتیجه کاهش رشد اقتصادی و اشتغال زایی منجر خواهد شد . 
وی گفت هیچ کشوری در جهان امروز که روابط به شدت تنگاتنگ و نزدیک است از بحران مالی منطقه یورو در امان نخواهد بود . این مساله در خصوص اقتصاد آسیا کاملا صادق است . بحران مالی منطقه یورو تا کنون تاثیر منفی شدیدی بر رشد اقتصادی آسیا داشته است .

 مشاور ارشد اقتصادی صدر اعظم آلمان تاکید کرد نادیده گرفتن بدهی های سنگین ملی در کشورهای اروپایی طی سالهای گذشته عامل اصلی وقوع بحران مالی یورو است.

صندوق بین المللی پول خواستار تلاش بیشتر برای حل بحران یورو شد

یونان تا سال 2020 به 252میلیارد یورو کمک مالی نیاز دارد. درحالیکه قبلا این مبلغ حدود 110 میلیارد یورو برآورد شده بود.

برای تامین این میزان نیاز یونان و جلوگیری از کشیده شدن این مشکل به دیگر کشورها، اتحادیه اروپا باید بسته های نجاتی بزرگی را به این کشور ارایه کند و موسسات مالی و بانک ها نیز بخش قابل توجهی از طلب های خود را ببخشند.

اگر بانک ها به این خواسته تن ندهند و از بخشش طلب های خود خودداری کنند، طرح بسته نجات یورو بصورت کامل معلق می شود چون این میزان پول برای کمک وجود ندارد و بنابر این تنها راه بخشش بدهی ها از سوی بانک ها است ، بانک هایی که خود در صورت قبول چنین مسوولیتی باید کسری بودجه شان را تامین کنند، تا از ورشکستگی نجات یابند.


اتحادیه مالی اروپا

برخی از کارشناسان توصیه می‌کنند که ثبات اتحادیه پولی یورو در بلندمدت نیازمند سیاست‌های مالی مشترک است. درصورت عملی شدن این طرح، دولت‌های منطقه یورو باید به قوانین سختگیرانه‌تری در مورد توازن بودجه و بدهی‌های خود تن دهند. کشورهایی مانند فرانسه و آلمان از چنین طرحی حمایت می‌کنند و قصد دارند با استفاده از نفوذ خود در منطقه یورو و همچنین بهره‌گیری از ابزاری مانند مشروط کردن کمک‌ها دیگر کشورها را نیز با خود همراه کنند.

اوراق قرضه اروپایی

در نوامبر سال 2011 کمیسیون اروپا پیشنهاد کرد که فروش اوراق قرضه مشترک میان 17عضو یورو می‌تواند راهکاری مناسب برای مبارزه با بحران مالی باشد. این کمیسیون از این اوراق با عنوان اوراق ثبات یاد کرده بود. در حال حاضر کشورهایی که بدهی‌های آنان وضعیت مناسبی ندارد برای ترغیب سرمایه‌گذاران به خرید اوراق قرضه مجبور به بالا بردن نرخ بهره هستند، درحالی‌که اوراق قرضه مشترک باعث می‌شود اعتبار کشورهایی مانند آلمان به کشورهای ضعیف‌تر کمک کند، به همین خاطر نیز آلمان رغبت چندانی به این طرح نشان نمی‌دهد درحالی‌که کشورهای بحران‌زده آن را تنها راه نجات می‌دانند. در هر صورت به‌نظر می‌رسد جلب نظر آلمان در این مورد مستلزم تصویب قوانین جدیدی مربوط به بودجه کشورهای عضو اتحادیه اروپا باشد.

سازوکار ثبات اروپا

سازوکار ثبات اروپا یا همان ESM برنامه‌ای است برای ایجاد منابع مالی دائمی جهت کمک به کشورهایی که در اتحادیه اروپا با مشکل مالی مواجه می‌شوند. در همین راستا شورای اروپا در دسامبر سال2010 میلادی اصلاحیه‌ای را به پیمان لیسبون افزود؛ اصلاحیه‌ای که با تصویب آن در ماه مارس 2011 مقرر شد کشورهای اتحادیه اروپا از این پس به جای کمک گرفتن از دیگر کشورهای عضو این اتحادیه بتوانند از منابع کمیسیون اروپا استفاده کنند.

صندوق اروپایی پول

در اکتبر 2011 انستیتو اتریشی تحقیقات اقتصادی در مقاله‌ای پیشنهاد کرد که اروپا به سمت ایجاد صندوق اروپایی پول گام بردارد. چنین طرحی به اعتقاد حامیانش می‌تواند به طرح اوراق قرضه اروپایی ثبات بخشد و درصورتی که کمک‌های این صندوق به کشورها تنها در قبال برآورده کردن قوانین صندوق امکان‌پذیر باشد آن‌گاه اروپا شاهد انضباط مالی بیشتری خواهد بود. همچنین اگر این طرح با حمایت بانک‌های مرکزی و دولت‌های اروپایی همراه شود می‌تواند از اختیارات بیشتری در تعیین نرخ بهره اوراق قرضه بهره ببرد.

جدایی در یورو

ایجاد پول مشترک اروپایی از آغاز مخالفانی داشت؛ چرا که برخی اقتصاددانان معتقد بودند چنین طرحی به کاهش توان دولت‌ها در اعمال سیاست‌های پولی مستقل می‌انجامد. اکنون نیز گروهی جدایی کشورهای ضعیف‌تر از اتحادیه اروپا را پیشنهاد می‌کنند. به اعتقاد آنها بهتر است کشورهای بدهکار مانند یونان از اتحادیه پولی یورو خارج شوند و بار دیگر پولی ملی را به کار گیرند. همچنین طرح دیگری در میان پیشنهادهای مطرح می‌شود که در آن کشورهایی مانند آلمان، فنلاند، اتریش، لوکزامبورگ و هلند که دارای تراز تجاری مثبت هستند واحد پولی مشترکی را به‌کار گیرند. با این حال به‌نظر نمی‌رسد که طرح جدایی حداقل در آینده‌ای نزدیک مد نظر سیاستمداران این قاره باشد.

صندوق ثبات مالی اروپا

در ماه می سال 2010 اعضای اتحادیه اروپا بر سر ایجاد راهکاری برای ثبات مالی اروپا به توافق رسیدند که طبق آن منابعی مالی جهت حفظ ثبات مالی اعضای بحران‌زده اختصاص داده شد. صندوق ثبات مالی اروپا می‌تواند از طریق اقداماتی مانند پرداخت وام به دولت‌ها، کمک به بانک‌ها و خرید اوراق قرضه دولتی به کشورهای تحت فشار یاری رساند.

توافق بروکسل

در ماه اکتبر سال 2011 رهبران 17کشور منطقه یورو در بروکسل بلژیک توافق کردند که 50درصد از بدهی‌های یونان را ببخشند و همچنین میزان مبالغ تعهد‌شده برای صندوق ثبات مالی اروپا را به یک‌هزارمیلیارددلار برسانند.

اقدامات بانک مرکزی اروپا

با شروع بحران اروپا، بانک مرکزی اروپا دست به تلاش زیادی جهت کاهش نگرانی‌ها زد که بیشتر آن شامل خرید اوراق قرضه دولتی می‌شد. البته مدیران ارشد بانک‌مرکزی اروپا در مورد این اقدامات چندان هم‌عقیده نبودند و در نهایت اختلاف نظر میان آنها به استعفای تنی چند از اصلی‌ترین مقامات این نهاد مالی انجامید.


وزيران اقتصاد و دارايي اتحاديه اروپا پس از مذاکرات فشرده متعهد شدند که 440 ميليارد يورو در قالب وام تضميني به کشورهاي عضو اتحاديه اروپا که امکان دارد مانند يونان خواهان دريافت کمک اضطراري شوند کنار بگذارند.


صندوق بين المللي پول نيز موافقت کرده است که 250 ميليارد يورو براي حفظ ثبات مالي کشورهاي "حوزه يورو" کنار بگذارد.

به اين ترتيب، کشورهاي عضو اتحاديه اروپا در صورت نياز به مجموعه اعتبار اضطراري  750 ميليارد يورويي دسترسي خواهند داشت.


اتحاديه اروپا نگران است که بحران مالي يونان به اسپانيا و پرتغال سرايت کند و اين دو دولت نتوانند به موقع اقساط بدهي هاي خارجي خود را بپردازند.چنين اتفاقي به شدت به ارزش و اعتبار يورو صدمه خواهد زد.


ارزش يورو طي هفته گذشته حداقل چهار درصد در برابر ارزهاي عمده ديگر کاهش يافت و به کمترين حد طي 14 ماه گذشته رسيد.

دولت يونان در ازاي اين کمک مالي موافقت کرده است هزينه هاي عمومي خود را کاهش داد.


 وزیر دارایی آلمان می‌کوشد که یونان را از ترک منطقه پولی یورو به هر صورتی منصرف کند. وزارت دارایی آلمان در یک ارزیابی داخلی عنوان کرده است که در صورت خروج یونان از منطقه یورو باید در انتظار پیامدهای سختی برای آتن بود. بر اساس این ارزیابی، «واحد پول جدید در یونان در مقابل یورو به شدت ارزش خود را از دست خواهد داد.» این کاهش ارزش می‌تواند تا 50 درصد محاسبه و تنظیم شود. این بدین معنا خواهد بود که بدهی‌های کنونی یونان افزایشی نجومی خواهد یافت.


باراک اوباما گفت: «مشکل اساسی یورو اینجاست که اتحادیه اروپا پول واحد پول یکسان دارد اما سیاست اقتصادی هماهنگی ندارد. اینجا ریشه مشکلات است.»

وزیر اقتصاد از حزب لیبرال‌ها در ائتلاف دولتی آلمان، خواستار اعلام ورشکستگی یونان و به این ترتیب خروج این کشور از اتحادیه اروپاشده است.


مؤسسه معتبر رتبه‌بندی "مودی" اعلام کرد که رتبه اعتباری دو بانک بزرگ  فرانسه کاهش یافته است. این دو بانک سرمایه‌گذاری‌های کلانی را در یونان انجام داده و معاملات تجاری گسترده‌ای را با بانکی‌های این کشور داشته‌اند.

در حالیکه ماریو دراگی باردیگر توصیه کرد تا بانک ها و دولت های اروپایی نقش بیشتری در غلبه بر بحران مالی و بازگرداندن آرامش به بازارها را برعهده گیرند که این بانک در چند ماه گذشته از طریق محرک های اقتصادی و تزریق پول ارزان به بانکها، سعی در تقویت اقتصاد این منطقه داشته است.


بحران اقتصادي اتحاديه اروپا در کشور يونان که تاکنون دو بسته کمکي به منظور کاهش کسري عظيم بودجه خود از اين اتحاديه و صندوق بين‌المللي پول دريافت کرده است، آغاز شد. 

آتن بايد همچنين اتحاديه اروپا و صندوق بين‌المللي پول را متقاعد کند که در حال اعمال اصلاحات مالي به اندازه کافي است؛ در غير اين صورت، اين کشور بسته کمکي بعدي خود را دريافت نخواهد کرد و ظرف چند هفته ورشکسته خواهد شد. 

گفتني است، در حالي که حسابرسان اتحاديه اروپا و صندوق بين‌المللي پول تلاش مي‌کنند تا در رابطه با پايداري بدهي‌هاي يونان و اين‌که چه ميزان از بدهي‌هاي اين کشور مي‌تواند بدون ايجاد اغتشاش لغو شود، به توافق برسند، 8 ميليارد يورو اين اتحاديه که قرار است وام داده شود، مسدود شده و در حالت تعليق مانده است.


استاندارد اند پورز اعلام کرد: " فشار درمنطقه يورو به حدي افزايش يافته است که اين امر بر منطقه پولي يورو، تاثير مخربي دارد. 


بحران بدهي اروپا اکنون اقتصاد کل جهان را تهديد مي‌کند. 


نخست وزير ژاپن گفت کشورش آماده است در حد امکان از تلاش‌هاي اروپا حمايت کند. 

نودا هشدار داد ملت‌هاي اروپايي مدت‌ها زمان لازم دارند تا اعتبار خود در بازارهاي جهاني را مجددا به دست آورند. 


نودا افزود: "زماني که اعتبار کشوري از دست برود، به راحتي نمي‌توان آن را مجددا به دست آورد. بحران بدهي اروپايي نيز نمونه بارز اين مسئله به شمار مي‌آيد." 

به دنبال تشدید بحران بدهی منطقه یورو و افت تقاضا برای کالاهای کره‌ای میزان تولیدات صنعتی کره جنوبی طی ماه اکتبر به شدت کاهش یافت


میزان تولیدات صنعتی کره جنوبی طی ماه اکتبر بیش از 0.7 درصد کاهش داشته و این برای پنجمین ماه متوالی است که تولیدات صنعتی کره با کاهش روبرو شده است 
در پی گسترش بحران بدهی منطقه یورو شرکتهای ال جی و سامسونگ کره جنوبی از کاهش شدید سود خود خبر می دهند . بانک مرکزی کره نیز قصد دارد در شش ماه نخست 2012 نرخ بهره بانکی را کاهش دهد .

سازمان توسعه و همکاری های اقتصادی در تازه ترین گزارش خود اعلام کرد اقتصادهای آسیایی به شدت تحت تاثیر بحران بدهی منطقه یورو هستند . بر اساس گزارش این سازمان رشد اقتصادی کره جنوبی امسال به 3.7 درصد و سال آینده به 3.8 درصد خواهد رسید .


 کاهش رتبه اعتباری فرانسه توسط موسسه اعتبار سنجی استاندارد اند پورز بازارهای بورس و ارزش پول واحد یورو به شدت سقوط کردند. رتبه اعتباری ایتالیا، اسپانیا، پرتغال و قبرس دو درجه و رتبه اعتباری اتریش، مالت، اسلواکی و اسلوونی نیز یک درجه کاهش یافته است.

وزارت دارایی انگلیس معتقد است سقوط یورو می تواند به اقتصاد انگلیس و نظام بانکی این کشور به شدت آسیب بزند و موجب رکود شدید آن شود. این اقدام موسسه استاندارد اند پورز همچنین تخریب صندوق کمک مالی اروپا را که برای حمات از کشورهایی مثل یونان و پرتغال تشکیل شده تهدید می کند. 
کاهش رتبه اعتباری فرانسه نه تنها به غرور ملی آن لطمه می زند بلکه به معنی آن نیز هست که این کشور با نرخ های بالای وام روبروست.

وزیر دارایی فرانسه کاهش رتبه اعتباری این کشور را از AAA به +AA تایید کرد.

اجرای سیاستهای ریاضت اقتصادی در لتونی علی رغم مخالفتهای داخلی و فشارهایی که به مردم وارد کرده است تاثیر زیادی در جلب اعتماد بازارهای بین المللی داشته است و اکنون سرمایه گذاران بین المللی با تمایل بیشتری در این کشور سرمایه گذاری می کنند . لتونی با 2.2 میلیون جمعیت در سال 2004 میلادی به عضویت اتحادیه اروپا پذیرفته شد . بحران مالی 2008 موجب کاهش شدید رشد اقتصادی این کشور تا پایان سال 2009 و افزایش بیکاری به بیش از 20 درصد شد .

لتونی در سال 2011 با افزایش رشد اقتصادی و کاهش نرخ بیکاری به 14 درصد روبرو شد . رشد اقتصادی این کشور سال گذشته به 4 درصد رسید و امسال نیز پیش بینی می شود این رقم به 2.5 درصد برسد . لتونی قصد دارد از ابتدای سال 2014 میلادی به منطقه یورو بپیوندد.
 وی در پایان گفت عدم پایبندی اعضای منطقه یورو به تعهدات و مفاد پیمان اقتصادی ماستریخت به خصوص در زمینه کسری بودجه مهمترین عامل وقوع بحران مالی اروپا به شمار می رود .


لتونی در سال 2008 میلادی مجبور به دریافت کمک مالی 7.5 میلیارد یورویی از صندوق بین المللی پول و اتحادیه اروپا برای مقابله با بحران اقتصادی و مالی بی سابقه در این کشور شد . لتونی در ازای دریافت این وام متعهد به اجرای سیاستهای ریاضت اقتصادی شده است . دولت این کشور کاهش هزینه های بودجه و افزایش مالیاتها را در اولویت قرار داده است که اجرای این سیاستها با انتقادات شدید داخلی روبرو شده است .
 

