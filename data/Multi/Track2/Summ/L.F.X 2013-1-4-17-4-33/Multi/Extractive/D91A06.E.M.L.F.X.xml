

مجید موحدی که هفت سال قبل با پاشیدن اسیدی قوی به صورت آمنه بهرامی او را از دو چشم نابینا و خسارات زیادی به صورتش وارد کرد 
و به لحاظ جنبه عمومی جرم به ۱۵ سال حبس و تبعید محکوم شد.

هفت مورد گزارش پاشيدن مايع اسيدي با قدرت آسيب كم به سه زن و چهار مرد در قزوين، مأموران پليس تحقيقات خود را در اين زمينه آغاز كردند
افزایش جرم اسیدپاشی دلایل مختلف اجتماعی دارد که باید هر کدام از عوامل را در شاخه تخصصی آن مانند روانشناسی، جامعه‌شناختی و عوامل زیستی و فرهنگی بررسی کرد.

رسانه‌ها به ویژه مطبوعات که در رأس پخش و ترویج مسائلی مانند جرایم اسیدپاشی هستند، بیشتر از اینکه به پخش این اخبار اقدام کنند باید حکم نهایی از طرف دستگاه قضایی را اعلام کنند تا سایر افراد جامعه در جریان برخورد با این جرم قرار گیرند.

قوه ‌قضاییه در صورتی که حتی شاکی خصوصی رضایت به انجام نشدن قصاص دهد، افزون‌ بر پرداخت دیه با مجازات عمومی حبس به مدت دو تا پنج سال، با مجرمان برخورد می‌کند.

حکم اعدام مرد جوانی که با پاشیدن اسید دختر مورد علاقه خود را به قتل رسانده بود، در دیوان عالی کشور، تأیید شد.

دو فرد ناشناس سوار بر يك دستگاه موتور سيكلت با نزديك شدن به خودروي كرمعلي مرادي يكي از اعضاي شوراي اسلامي شهر مياندوآب با پاشيدن اسيد به سر و صورت اين عضو شورا او را به شدت مصدوم كردند
عزت‌الله یوسفیان اظهار داشت: به دلیل اینکه اسیدپاشی نیز مانند ضرب و جرح  فرد را مجروح و خون‌آلود می‌کند در اندازه همان ضرب جرح در قانون فعلی مجازات دارد.


یوسفیان با اشاره به اینکه برای تغییر قانون اسیدپاشی این طرح با تغییر قانون حمل سلاح سرد به صحن علنی مجلس می‌رود، عنوان کرد: در حال حاضر قانون حمل سلاح سرد مانند قمه، چاقو، چاقوی ضامن‌دار، پنجه‌بوکس و هر وسیله‌ دیگری که برای زدن مورد استفاده قرار می‌گیرد برای ارائه در صحن علنی مجلس آماده است.

اگر این طرح پذیرفته نشود لایحه‌ای جداگانه‌ای برای آن در نظر گرفته می‌شود. همچنین کمیسیون این طرح را تصویب کرده و در هفته‌های اخیر در دستور کار مجلس قرار می‌گیرد.

پرونده مردي كه 6 سال قبل اقدام به اسيدپاشي به صورت مرد جواني كرده بود، به ديوان عالي كشور رفت كه قضات ديوان عالي حكم صادره مبني بر قصاص چشم و گوش وي را تأييد كردند.حميد (متهم) ابتدا در بازجويي‌ها انگيزه خود را انتقام‌جويي به خاطر تحقير و توهين اعلام كرد و گفت: در دوران دبيرستان از سوي چند نفر از همكلاسي‌هايم مورد آزار و اذيت قرار گرفتم و بعد از آن هم به شهر ديگري نقل‌مكان كرديم، اما اين موضوع هيچ‌وقت از ذهنم بيرون نمي‌رفت و دائم آزارم مي‌داد بنابراين با هدف انتقام، مقداري اسيد تهيه كرده و به محل زندگي سابقمان برگشتم؛ دو شبانه‌روز در پارك نزديك مدرسه كمين كردم و منتظر نشستم تا اينكه با ديدن يكي از همكلاسي‌هايم به تعقيبش پرداخته، اسيد را به صورتش پاشيدم. البته مقداري از اسيد هم روي پاهاي خودم ريخت.
 زماني كه متهم با مدارك مستدل مبني بر اينكه هيچ‌گاه با شاكي همكلاس نبوده و آنها با هم 2 سال اختلاف سني دارند، لب به اعتراف گشود و گفت: من از فاصله دور وي را ديدم و قبول دارم كه او را اشتباه گرفتم!در انتهاي جلسه،‌ قاضي عزيز محمدي و مستشاران دادگاه وارد شور شدند و با توجه به تخليه چشم چپ، از بين رفتن لاله گوش راست و سوختگي شديد در قسمت‌هاي مختلف بدن شاكي، متهم را براي تخريب چشم و لاله گوش به قصاص و براي سوختگي‌هاي بدن به پرداخت ديه محكوم كردند.

محمدرضارحمت/ وكيل دادگستري گفت:
وقتي اعضا و جوارح فردي از سوي فرد ديگري مورد آسيب قرار مي‌گيرد، قرباني مي‌تواند درخواست قصاص از دادگاه داشته باشد. البته درمورد قصاص اعضاءبدن كه با اسيد از بين رفته‌اند بين كارشناسان اختلاف‌نظر زيادي وجود دارد و بسياري از كارشناسان بر اين باورند از آنجايي كه در قصاص اعضاي بدن امكان مساوات وجود ندارد بنابراين امكان قصاص هم وجود ندارد و مجازات قصاص را در اين خصوص منتفي مي‌دانند. اگر در پرونده‌اي قرباني اعلام رضايت كند قصاص به طور كلي منتفي است. در صورتي كه فرد درخواست ديه كند ديه‌قانوني به او تعلق مي‌گيرد. البته فرد قرباني مي‌‌تواند براي دادن رضايت، پول بيشتري هم بگيرد و اين كار منع قانوني ندارد اما اگر به هر دليلي فرد مجرم توانست رضايت بگيرد، چه با پرداخت ديه‌، بيشتر از ديه يا حتي بدون هيچ شرطي، جنبه عمومي جرم باقي مي‌ماند. جنبه عمومي جرم حقي است كه دادستان به عنوان مدعي‌العموم دارد و فلسفه وجود چنين قانوني هم بيم تجري است. يعني مجرم به لحاظ جنبه عمومي جرم و اين‌كه ناامني در جامعه ايجاد كرده‌ و اين‌كه افكار عمومي را تحت تاثير قرار داده‌است بايد مجازات شود. مطابق ماده 295 فرد اسيدپاش از 3 تا 10 سال به زندان محكوم خواهد شد. اما نكته اي‌كه در اين خصوص وجود دارد اين است كه محكوم كردن فرد به لحاظ جنبه عمومي جرم بستگي به نظر قاضي دارد و در واقع نظر شخصي اوست. قاضي حتي مي‌تواند خفيف‌تر يا شديد تر از اين مجازات را در نظر بگيرد. يعني مي‌تواند به جاي حداقل حبس تعزيزي، حبس تعليقي براي فرد در نظر بگيرد يا اين‌كه در جايي كه خودش تشخيص دهد از ماده 19 قانون مجازات اسلامي كه جنبه تكميلي دارد استفاده كند.
گذشته لاله و آنچه در مورد او در خانواده‌اش اتفاق افتاده بشدت تاريك است. لاله دختري است كه اولا به گفته خودش پدرومادرش مرتب با هم دعوا داشته‌اند و او از كودكي شاهد درگير‌ي‌هاي بين آنها بوده‌ است. 
اولين حس ناامني در كودكي، زماني براي اين دختر به‌وجود آمده ‌كه اوشاهد درگيري‌هاي شديد پدر و مادرش بوده ‌است. 
اين دختر بعد از اين‌كه در زندگي مشتركش شكست مي‌خورد حس انتقام و نفرت در وجودش بيشتر مي‌شود چراكه در سني است كه كم‌كم درحال رسيدن به دركي از زندگي‌است. بنابراين سراغ كسي مي‌رود كه از كودكي به او القاء كرده‌اند عامل سختي‌هاو مشكلات است. او كسي نيست جز پدر.
بنابراين تصميم مي‌گيرد انتقام همه ناكامي‌هايي كه در دوران كودكي، نوجواني و بعد از ازدواجش داشته‌است را از پدر بگيرد. پدر براي لاله يك اهرم قدرت نيست بلكه باعث همه بدبختي‌هاست بنابراين بايد تاوان كارهايي كه كرده‌است را پس بدهد.
ضمن اين‌كه به نظر مي‌رسد اين دختر داراي درصدي از افسردگي و پريشاني است. اين نوع آدم‌ها براي اين‌كه بتوانند به آرامش برسند كسي را كه تصور مي‌كنند باعث ناراحتي آنهاست آزار مي‌دهند اما به آرامش نمي‌رسند و خود بيشتر آزار مي‌بينند
جعفری دولت آبادی گفت: طبق توصیه قرآن کریم، احکام قصاص باید اجرا شود تا متهمان بدانند در برابر جنایتی که انجام می‌دهند، مجازات خواهند شد.

وی با اشاره به اینکه برخی افراد در جامعه بیان کرده اند که قوه قضائیه در اجرای احکام تعلل کرده است، افزود: این طور نیست و ما احکامی که در رابطه با مصالح عموم مردم باشد، حتماً اجرا خواهیم کرد اما اجرای برخی احکام مستلزم دقت‌های بسیاری است
دادستان تهران افزود: همان دینی که به قصاص دستور می‌دهد به گذشت که بزرگتر است، نیز دستور می دهد.

دادستان تهران درباره ادعای برخی مدعیان حقوق بشر در خصوص سخت گیرانه بودن احکام اسلامی گفت: ما معتقدیم اینگونه اظهارنظرها دخالت در امور قضایی ایران تلقی می شود و کشورها به موجب قوانین خودشان می‌توانند احکام را اجرا کنند.

وی افزود: قوانین ما مبتنی بر شرع مقدس اسلام است که آن را نجات بخش و موجب استحکام جامعه می دانیم.
دادستان تهران افزود: مطبوعات سعی کنند اخبار را از منابع خودش که دستگاه قضایی است، بگیرند که می تواند صحت و سقم خبری را تائید کند.


طاهره زن 26 ساله همداني يكي ديگر از قربانيان اسيدپاشي است كه در وضعيت وخيمي به سر مي‌برد. او روز حادثه با شنيدن صداي زنگ حياط منزل به همراه دختر 3 ساله‌اش به سمت حياط رفت و پس از بازكردن در با زن ناشناسي روبه‌رو ‌شد كه دستكش به دست و سطل‌آبي رنگي همراه داشت. اين زن گفت كه از طرف مادرشوهرش براي او شيره انگور آورده و از طاهره خواست براي آوردن ظرف بزرگ‌تر به خانه‌اش برود. 
وقتي طاهره به سمت خانه رفت، زن‌ناشناس از فرصت استفاده كرد و ناگهان وارد منزل شد. بعد با آچاري كه به همراه داشت، ضربات متعددي به سر طاهره كوبيد و پس از آن‌كه طاهره بي‌حال شد، مهاجم 4 ليتر اسيدسولفوريك را كه در سطل آبي رنگ بود روي بدن طاهره ريخت و كودك طاهره كه پشت مادر پناه گرفته بود نيز از اين جنايت مصون نماند و قسمتي از صورت و بدنش با اسيد سوخت.

ساعتي بعد از انتقال طاهره و دخترش به بيمارستان، متهم نيز در حالي كه دستانش بر اثر سوختگي ناشي از اسيد دچار تورم و سوزش شديد شده بود به بيمارستان مراجعه كرد و بازداشت شد. او در اعترافاتش، اسيدپاشي به طاهره را قبول كرد و گفت با همسر طاهره رابطه داشته و براي انتقام‌جويي از طاهره اسيدپاشي كرده، اما كمي بعد با پس گرفتن انگيزه انتقام‌جويي ادعاي جديدي مطرح كرد و مدعي شد شوهر طاهره از ارتباط پنهاني‌شان فيلم و عكس تهيه و او را تهديد به اسيدپاشي كرده بود و او نيز به همين خاطر اين زن را سوزانده است. متهم در دادگاه نيز گفت شوهر طاهره او را معتاد به شيشه كرده و در زمان ارتكاب جرم هم در حالت طبيعي نبوده و شيشه مصرف كرده بود. ادعايي كه البته هنوز به اثبات نرسيده است.

 حرف‌هايي كه متهم اين پرونده در دفاعياتش زده نشان مي‌دهد كه اين زن دچار اختلال شخصيت ازنوع شديد است. در اسيدپاشي همواره بحث انتقام‌جويي مطرح است، از اين منظر به نظر مي‌رسد اين زن بشدت پارانوئيد بوده است.
از سوي ديگر اين جنايت همراه با خشونت بيش از حد است. نمي‌توان گفت اين زن عصباني بوده، خشمي كه از او سر زده، وراي عصبانيت است.
 از قراين چنين بر مي‌آيد كه اين زن دچار افكار پارانوئيدي است كه مشخصه آن سوء‌ظن و بدبيني شديد نسبت به محيط خودش است. افرادي كه دچار سوءظن و بدبيني هستند تفكرات اغراق‌آميزي دارند، به خصوص درباره تفكرات منفي. از هر حادثه‌اي احساس خطر مي‌كنند و رفتارشان نيز پرخاشگرانه و همراه با غيظ است، اما شايد بتوان گفت كه افرادي با تفكرات پارانوئيدي هم باز كمتر بتوانند چنين سطحي از خشونت را از خود نشان دهند. اين زن به هر دليلي خشم بسيار داشته است. شايد يكي از دلايل رابطه او با شوهر طاهره بوده. به درستي مشخص نشده كه شوهر طاهره او را تهديد كرده بوده يا نه، اما حتي اگر اين طور نباشد ممكن است در تفكرات اين زن چنين بوده باشد، چرا كه او واقعيت را به صورت تحريف شده مي‌ديده است.

از سوي ديگر، هر كسي نمي‌تواند چنين قساوت قلبي از خود بروز دهد. در اينجا احتمالا مصرف ماده محرك شيشه به سراغ اين خانم آمده است. در بسياري موارد، افراد براي اين‌كه براي انجام يك رفتار خشونت‌بار جرات پيدا كنند، مواد مخدر صنعتي مصرف مي‌كنند. شيشه يكي از خطرناك‌ترين محرك‌هاست. در اينجا مي‌خواهم باز هم بر تفاوت مواد مخدر و محرك تاكيد كنم. در مورد مواد مخدر، معمولا بعد از مصرف، كمتر شاهد پرخاشگري مصرف‌كننده هستيم، بلكه مصرف‌كننده در حالت خماري و تا زماني كه ماده را مصرف كند پرخاشگر است و ممكن است دست به هر كاري بزند تا آن را به دست آورد، اما مواد صنعتي يا مواد محرك به شدت توهم‌زا هستند و فرد كارهايي كه جرات انجامش را در حالت عادي ندارد، با مصرف شيشه انجام مي‌دهد. آنچه با مصرف شيشه اتفاق مي‌افتد، تحريف واقعيت و دگرگوني شديد واقعيت است. از اين‌رو اين افراد به كاري كه مي‌كنند و حتي عاقبت آن هم فكر نمي‌كنند. در جرايم بسيار خشن، اخيرا شاهد رد پاي اين نوع مواد مخدر هستيم. فردي شيشه مصرف مي‌كند و بعد به كارهاي بسيار خشني مانند چاقوكشي، سلاخي و اسيدپاشي دست مي‌زند، بنابراين مجموعه‌اي از عوامل شخصيتي و اجتماعي باعث شده كه اين زن دست به جنايتي چنين هولناك بزند.

بعد از حوادث تلخي كه براي فرد اتفاق مي‌افتد، او در شوكي عميق فرو مي‌رود و قادر به تحليل و ارزيابي اتفاقي كه برايش افتاده نيست. اين در مورد مرگ عزيزان نيز صدق مي‌كند. هر اتفاق ناگواري كه براي انسان بيفتد ممكن است چنين عارضه‌اي داشته باشد. حالا شرايط طاهره و دختر كوچكش را تصور كنيد. اين دو نفر در روزهاي اول بعد از حادثه، به خاطر شوك ناگهاني كه به آنها دست داده، در حالت بحران شديد روحي هستند و بايد تحت مراقبت‌هاي روان پزشكي و بعدتر روان شناختي قرار بگيرند.

در مراحل اوليه، اينگونه بيماران آرامبخش‌هاي قوي دريافت مي‌كنند، چرا كه خواب و خوراك آنها و به طور كلي تعادل زندگي آنها مختل شده است. تيم‌هاي مددكاري و روان‌شناختي نيز بايد كمي بعدتر كه شرايط جسمي آنها ثابت شد، وارد گود شوند و سعي كنند آرامش را به آنها بازگردانند.

اسيدپاشي يكي از شديدترين آسيب‌هاي روحي را به قرباني مي‌زند. براي انسان‌ها، چه زن و چه مرد، زيبايي چهره بسيار مهم است. هويت انسان با چهره او شناخته مي‌شود. با از بين رفتن چهره، فراموش كردن اين قضيه امكان‌پذير نيست. به همين خاطر حتي با قصاص و انتقام‌جويي هم اين افراد آرامش نمي‌گيرند. بخشي از هويت و شخصيت فرد كه به آن بها داده مي‌شود، در اثر اسيد از دست رفته و آسيب جدي ديده. اين اتفاق انسان را از نظر رواني غيرمتعادل و در دراز مدت نيز دچار افسردگي‌هاي واكنشي مي‌كند. هر چه زمان مي‌گذرد، قرباني بيشتر متوجه مي‌شود چه بر سرش آمده و دچار استرس بيشتري مي‌شود. او بعد از گذشت مدتي ياد خاطراتش مي‌افتد، ياد روزهايي كه در اجتماع مانند يك آدم معمولي راه مي‌رفته. حالا او با ترحم و رفتارهايي روبه‌رو مي‌شود كه برايش دردآور است.

اولين نكته‌اي كه بايد در مورد يك قرباني اسيدپاشي در نظر گرفته شود، تسريع در درمان اوست. انتقال او به بيمارستاني مجهز در اولويت قرار دارد. درمان و عمل‌هاي جراحي او بايد خيلي سريع آغاز شوند. در بسياري مواقع ديده شده به دليل تعلل در درمان، قرباني اعضاي بدن خود را از دست داده است. تسريع در درمان به بهبود روحيه فرد نيز كمك مي‌كند.

در كنار اين مساله نبايد فراموش كرد قرباني اسيدپاشي تا زماني كه مجازات مهاجم را نبيند آرام نمي‌گيرد
جاي خالي قانوني دقيق و صريح در خصوص جرم اسيدپاشي كه متناسب با دنياي امروز و فراواني وقوع اين جرم باشد به شدت احساس مي‌شود.

در يك نگاه سطحي و سريع تشديد مجازات بهترين و سريع‌ترين راهكار به نظر مي‌رسد. بايد دقت كرد اگرچه از مهم‌ترين كاركردهاي مجازات، ارعاب مجرمين آينده است اما عوامل بسيار ديگري در تاثير‌گذاري يك مجازات در ظاهر سنگين و شديد، دخيل هستند. از آن جمله مي‌توان به عدم آشنايي مردم با مهارت‌هاي ارتباطي و مهارت‌هاي زندگي، نفوذ تفكرات مردسالارانه در لايحه‌هاي مختلف اجتماع و وضعيت نابسامان مردم از لحاظ رواني و سردرگمي مردم در گذار از سنت به مدرنيته اشاره كرد. شناخت اين عوامل و تلاش در جهت رفع آنها قطعا مي‌تواند بيشترين نقش را در افزايش تاثير‌گذاري مجازات‌ها داشته باشد. اجراي مجازات‌هاي سنگين به تنهايي اگرچه ممكن است به شكل موقتي سبب كاهش جرم شود اما راهكار نهايي نيست و خودش به نوعي مي‌تواند آستانه خشونت‌پذيري جامعه را بالا ببرد.

3ـ افزايش آگاهي جامعه از طريق ارائه آموزش‌هاي عمومي به مردم براي شناخت اسيد، انواع آن و نحوه رفتار اوليه با فرد آسيب‌ديده يا تشخيص موقعيتي كه احتمالا مجرم قصد دارد اقدام به اسيدپاشي كند و از سوي ديگر مجهز كردن تمامي بيمارستان‌ها، درمانگاه‌ها و كلينيك‌ها به تجهيزات و دانش لازم براي انجام اقدامات پزشكي سريع در جهت بهبود فرد آسيب ديده نيز مي‌تواند موثر باشد.

4ـ بخش عمده‌اي از مقابله با جرم را پيشگيري از وقوع آن تشكيل مي‌دهد. متاسفانه در حال حاضر بسياري از تهديدات كلامي از سوي مردم و گاهي نيز مسوولان بي‌اهميت تلقي شده و پيگيري جدي در مورد آنها صورت نمي‌گيرد. در صورتي كه شرايط بايد به نحوي فراهم شود تا در صورت وقوع هرگونه تهديدي، قرباني و اطرافيانش به سرعت اقدام به طرح شكايت كنند و مسوولان نيز در كوتاه‌ترين زمان برخورد لازم را انجام دهند.


از نظر مبانی فقهی باید اذعان کرد که نه تنها حکم به جبران خسارت‌‌های معنوی در کشور ما منع نشده، بلکه به حکم عقل، آیات و روایات فراوان هم بسیار به آن تاکید شده است، یکی از مهم‌ترین این قواعد، قاعده «لاضرر و لاضرار فی‌الاسلام» است که پیامبر(ص) آن را در وقایع گوناگونی مورد استفاده قرار داده و از مجموع مبانی فقهی این‌گونه استنباط می‌شود که هر شخصی موجب خسارت مالی یا معنوی اشخاصی دیگر شود باید از عهده جبران آن برآید.

خسارت معنوی به دختری که مورد اسیدپاشی نامزدش قرار گرفته، ماهیتاً غیرمالی است و سنجش یک امر غیرمالی به امر مالی مستلزم وجود یک معیار دقیق و قابل قبول است، در حالی که چنین معیاری وجود ندارد و همین دلیل موجب شد که برخی صاحب‌نظران در سیستم‌‌های حقوقی، جبران خسارت معنوی وارد به اشخاص را غیرقابل جبران بدانند که البته تأکید می‌شود که هرچند امکان جبران دقیق این نوع خسارات نیست، ولی هدف از جبران خسارات، تشفی خاطر و جلب رضایت نسبی زیان‌دیده است و نکته قابل توجه این است که جبران نسبی این‌گونه از خسارات صد البته بهتر از عدم جبران آن است، بر همین اساس در نظام حقوقی اسلام دیه، مجازات‌‌های تعزیری در مورد برخی خسارت‌‌های معنوی پیش‌بینی شده است.

از جمله پیشنهادات مدنظر این است که قانونگذار ما به‌طور صریح نسبت به خسارت‌‌های معنوی تعیین تکلیف کند و به بیان مصادیق آن در قوانین مختلف بپردازد، همچنین مقررات ویژه و مناسبی را برای اشخاصی که ناعادلانه و بی‌گناه و بر اثر اشتباه در بازداشت می‌مانند و آزادی آنها به‌ناحق سلب می‌شود، به‌طور صریح وضع کند تا زیان‌‌های معنوی(روحی و عاطفی) این اشخاص نیز غیرقابل جبران باقی نماند، همچنین نحوه ارزیابی و بویژه میزان خسارت معنوی برعهده دادگاه‌‌ها گذاشته شود تا در هر مورد با در نظر گرفتن شرایط خاص پرونده، شخصیت طرفین و وضعیت اجتماعی آنها تصمیم مناسب اتخاذ شود. 

آنچه بسیار مهم و حائز اهمیت است، این است که قانونگذار باید به‌طور صریح به جبران این‌گونه زیان‌‌ها تأکید داشته باشد، تا ما با پیشینه قوی و غنی فقهی که از حقوق اکثر کشور‌ها مترقی‌تر است و می‌توان ادعا داشت که دین مبین اسلام و کتاب آسمانی ما قرآن بسیار بر این امر تاکید داشته به جبران خسارت‌‌های معنوی بیشتر بپردازیم، پس شایسته نیست که این مهم نادیده گرفته شود. در نهایت امیدواریم محاکم به جبران این نوع از خسارت‌‌ها نظر ویژه داشته باشند، زیرا در جامعه امروز اکثر زیان‌‌های وارده به اشخاص جنبه غیرمادی دارد و این روح و روان انسان‌هاست که بیشتر از هر چیز دیگر در معرض خطر و آسیب قرار می‌گیرد، بنابراین قضات محترم با صدور آرای خویش بر جبران خسارت معنوی سبب می‌شوند که قانون حالت بازدارندگی خود را بیش از پیش حفظ کند و افراد در اعمال و رفتار خود دقت نظر ویژ‌ه‌ای داشته باشند، لذا دیه همان‌طوری که فقهای شیعه و قانون مجازات اسلامی تصریح دارند، مالی است که در ازای نفس یا عضو به فرد صدمه‌دیده از سوی جانی پرداخت می‌شود و این مال بدیهی است که هیچ‌گونه ارتباطی بین خسارات وارده به شخص آسیب‌دیده از بابت این صدمه و جنایت ندارد، لذا از آنجایی که بر اساس آموزه‌‌های دینی هیچ ضرری نبایستی بی‌جبران باقی بماند، بنابراین پرداخت خسارات زاید بر دیه یا ارش تعیین شده برای صدمه‌دیدگان هم از بابت انصاف و عدالت قضایی و هم از بابت قاعده لاضرر بایستی پرداخت شود. 

