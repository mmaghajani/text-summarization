<?xml version="1.0" encoding="utf-8" ?>
<DOC>
<DOCNO>092</DOCNO>
<DATE-TIME>1390/10/15</DATE-TIME>
<CATEGORY>اجتماعی</CATEGORY>
<TITLE>معافیت‌ سربازی ‌برای ‌افراد تحت پوشش بهزیستی </TITLE>
<SUMMARY></SUMMARY>
<NARRATIVE></NARRATIVE>
<TEXT>
معاون امور اجتماعی بهزیستی با اشاره به شرایط جدید سربازی برای فرزندان زنان سرپرست خانوار گفت: از دی ماه امسال تمامی فرزندان ذکور مادران فاقد شوهر تحت پوشش بهزیستی معاف می‌شوند.

به گزارش فارس، علی‌محمد زنگانه با اشاره به ابلاغیه جدید نظام وظیفه اظهار داشت: در این ابلاغیه تأکید شده که فرزندان ذکور مادران فاقد شوهر تحت پوشش بهزیستی همانند کمبته امداد از خدمت سربازی معاف می‌شوند.

وی تصریح کرد: این قانون از دی امسال ابلاغ شده و در حال حاضر سازمان بهزیستی آن را به تمامی ادارات بهزیستی در سراسر کشور ابلاغ کرده است.

زنگانه تأکید کرد: شرایط معافیت به طور کامل در این بخشنامه کاملاً مشخص شده است و خانواده‌ها می‌توانند از این شرایط برای معافیت فرزندانشان استفاده کنند.

وی در پاسخ به این پرسش که تکلیف افرادی که تا قبل از این ابلاغیه به خدمت سربازی رفته‌اند و هم اکنون دارای شرایط معافیت هستند، چه خواهد شد،گفت: در این خصوص سازمان نظام وظیفه تصمیم‌گیری می‌کنند و بهزیستی دخالتی ندارد.</TEXT>
</DOC>