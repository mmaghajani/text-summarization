<?xml version="1.0" encoding="utf-8" ?>
<DOC>
<DOCNO>096</DOCNO>
<DATE-TIME>1391/01/24</DATE-TIME>
<CATEGORY>اجتماعی</CATEGORY>
<TITLE>پوردستان: آماده مقابله با تهديدات از راه دور هستيم </TITLE>
<SUMMARY></SUMMARY>
<NARRATIVE></NARRATIVE>
<TEXT>
فرمانده نيروي زميني ارتش جمهوري اسلامي ايران گفت: اين نيرو و ساير نيروهاي مسلح آماده مقابله با تهديدات دور ايستاي دشمنان هستند.
به گزارش «جام‌جم»، امير سرتيپ احمدرضا پوردستان ديروز در نشست خبري اظهار كرد: امروزه ما با چهره جديدي از تهديدات و جنگ‌ها مواجه هستيم كه ناهمتراز، دانش بنيان و دور ايستا هستند و ما با توجه به اين ويژگي‌ها ظرفيت‌هاي مختلفي را در خود ايجاد كرده‌ايم.

وي افزود: گرچه در جنگ‌هاي دور ايستا دشمنان از طريق موشك‌هاي دوربرد وارد عمل مي‌شوند اما پيروزي نهايي زماني حاصل مي‌شود كه پاي سرباز دشمن به خاك كشور محل تجاوز برسد.

فرمانده نيروي زميني ارتش اضافه كرد: ارتش ظرفيت‌هاي لازم براي پاسخگويي به تهديدات دور ايستا را ايجاد كرده و همچنين اين توان را دارد كه اگر دشمن اقدامي را عليه مرزهاي زميني انجام دهد آن را متوقف كند.

امير سرتيپ پوردستان با اشاره به اقدامات انجام شده درخصوص پدافند غيرعامل گفت: امروزه دشمنان براساس تاكتيك‌هايي كه دارند ابتدا از اجراي آتش‌هاي خيلي سنگين استفاده مي‌كنند كه در اين جهت ما بايد بتوانيم تجهيزات، امكانات و نيروهاي خود را حفظ كنيم.

وي با بيان اين كه در اين زمينه پيش‌بيني‌هاي لازم انديشيده شده است، گفت: ما اين قابليت‌ها را در نيروي زميني ارتش ايجاد كرده‌ايم تا بتوانيم در شرايط بحران تجهيزات، امكانات و نيروهاي خود را حفظ كنيم و در صورت نياز آنها را براي دفاع به‌كار بگيريم.

افزايش دوره خدمت سربازي به دليل كاهش رشد جمعيت است

فرمانده نيروي زميني ارتش همچنين در‌خصوص افزايش دوره خدمت سربازي گفت: مدت خدمت نظام وظيفه متناسب با ميزان جمعيت در كشور تعيين مي‌شود.

وي افزود: در برخي مقاطع زماني ميزان رشد جمعيت بالا رفته بود؛ به طوري كه پادگان‌ها ظرفيت پذيرش همه سربازان را نداشتند، به همين دليل تسهيلاتي براي معافيت برخي از مشمولان فراهم شد اما در حال حاضر با كاهش رشد جمعيت مواجه شده‌ايم و براي جلوگيري از خالي شدن پادگان‌ها، مدت خدمت نظام وظيفه، افزايش يافته است. 

پوردستان گفت: امسال براي نخستين بار پس از پيروزي انقلاب اسلامي، رزمايش مشترك ارتش و سپاه پاسداران انقلاب اسلامي در رده لشكر در منطقه جنوب غربي يا جنوب شرقي كشور برگزار مي‌شود.</TEXT>
</DOC>