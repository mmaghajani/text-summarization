<?xml version="1.0" encoding="utf-8" ?>
<DOC>
<DOCNO>086</DOCNO>
<DATE-TIME>1389/11/19</DATE-TIME>
<CATEGORY>اجتماعی</CATEGORY>
<TITLE>تسهيلات جديد به مشمولان نظام وظيفه </TITLE>
<SUMMARY>جام جم آنلاين: رئيس سازمان نظام وظيفه عمومي ناجا درباره تسهيلات جديد به مشمولان گفت‌: وجه الضمان سفر به عتبات ، حج تمتع و عمره 500 هزار تومان به علاوه تعهد نامه پنج ميليون توماني ، براي ‌سوريه 15 ميليون تومان نقد و يا ضمانت نامه بانکي ، ‌براي سفرهاي علمي شامل کنفرانس ها و فرصت هاي مطالعاتي پنج ميليون تومان نقد و يا ضمانت نامه بانکي و براي ‌سفرهاي نيمه علمي شامل بازديد از آثار هنري و معماري 8 ميليون تومان نقد و ضمانت نامه بانکي است .</SUMMARY>
<NARRATIVE></NARRATIVE>
<TEXT>
به گزارش واحد مرکزي خبر، سردار سيد حميد صدرالسادات در نشست خبري افزود:‌ در تسهيلات ايجاد شده ،خدمات به صورت غير حضوري انجام مي‌شود که بر اساس آن افراد با مراجعه به پليس +10 موضوعات خود را پيگيري مي‌کنند.

وي با اشاره به موضوع وجه الضمان سفرهاي زيارتي و علمي گفت:‌در سفرهاي زيارتي اخذ يک چک، حذف و ارائه تعهدنامه محضري جايگزين شده است.

رئيس سازمان نظام وظيفه عمومي ناجا ميزان وجه الضمان سفرهاي نيمه‌علمي را هشت ميليون تومان بيان کرد و افزود: اين وجه درسفرهاي زيارتي حج تمتع، عمره و عتبات عاليات 500 هزار تومان وجه نقد و ارائه تعهدنامه به مبلغ 50 ميليون ريال که از سوي دفاتر اسناد تاييد شده باشد ، است.

صدر السادات گفت:‌ وديعه سفر زيارتي سوريه نيز مبلغ 15 ميليون تومان وجه نقد يا ضمانت نامه بانکي است.

وي افزود:وديعه سفرهاي علمي که شامل ارائه مقاله در کنفرانس‌هاي بين‌المللي و فرصت‌هاي مطالعاتي براي مقاطع کارشناسي ارشد و دکتراست نيز مبلغ پنج ميليون تومان وجه نقد يا ضمانت بانکي است.

رييس سازمان وظيفه عمومي ناجا درباره وديعه مورد نظر براي سفرهاي نيمه‌ علمي که شامل شرکت در آزمون‌هاي زبان ، شرکت يا بازديد از نمايشگاه‌ها ، شرکت در کارگاه‌هاي آموزشي حداکثر يک ماهه، ثبت يا نمايش اختراعات و سفرهاي مرتبط با رشته‌هاي تحصيلي خاص (مانند دانشجويان رشته هنر براي بازديد از آثار معماري و هنري) است نيز گفت: وديعه مورد نظر در اين خصوص هشت ميليون تومان وجه نقد يا ضمانت‌نامه بانکي است و وديعه ساير سفرها بنا به ضرورت مبلغ 15 ميليون تومان وجه نقد يا ضمانت بانکي است.</TEXT>
</DOC>