<?xml version="1.0" encoding="utf-8" ?>
<DOC>
<DOCNO>059</DOCNO>
<DATE-TIME>1391/02/15</DATE-TIME>
<CATEGORY>سیاسی</CATEGORY>
<TITLE>درگیری پلیس بحرین با مخالفان رژیم آل‌ خلیفه</TITLE>
<SUMMARY>درگيري‌ پليس بحرين با تظاهرکنندکان مخالف رژيم در چندين شهر و روستاي اين کشور بار ديگر شدت یافته است.</SUMMARY>
<NARRATIVE></NARRATIVE>
<TEXT>
اين درگيري‌ها روز جمعه (۱۵ ارديبهشت، ۴ مي) در پي حمله نيروي امنيتي رژيم آل خليفه به معترضان رخ داد. 

به گفته فعالان، چند تن از معترضان در خشونت‌ نيروهاي دولتي مجروح شده‌اند. 

تظاهرکنندگان با آمدن به خيابان‌ها بار دیگر سرنگوني رژيم آل خليفه و آزادي زندانيان سياسي را خواستار شدند. 

اين تظاهرات يک روز پس از تصويب اصلاحيه‌هاي قانون اساسي بحرين از سوي حمد بن عيسي آل خليفه، پادشاه اين کشور برگزار شد. 

حزب الوفاق، بزرگ‌ترين حزب مخالف دولت بحرين، ضمن انتقاد از اين اصلاحات اعلام کرد اصلاحات يادشده به خواسته‌هاي اين حزب مبني بر روي کار آمدن دولتي منتخب، لغو مجلس اعيان و شوراي امنيتي که اعضاي آن از سوي پادشاه انتخاب می شوند، جامه عمل نمي‌پوشاند. 

فعالان بحريني مي‌گويند از ۲۶ اسفند (۱۷ مارس) تا کنون دست‌کم ۹ تن در پي تشديد سیاست سرکوبگرانه رژيم آل خليفه عليه معترضان کشته شده‌اند. 

تظاهرکنندگان مخالف رژيم پادشاه بحرين را مسئول مرگ تظاهرکنندگاني مي‌دانند که از آغاز خيزش مردمي اين کشور تا کنون جان خود را از دست داده‌ند. 

رژيم منامه از آغاز انقلاب مردمي ده‌ها هزار کارگر را به علت شرکت در تظاهرات ضد دولتي از کار اخراج کرده است.</TEXT>
</DOC>