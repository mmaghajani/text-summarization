<?xml version="1.0" encoding="utf-8" ?>
<DOC>
<DOCNO>057</DOCNO>
<DATE-TIME>1391/01/30</DATE-TIME>
<CATEGORY>سیاسی</CATEGORY>
<TITLE>بازداشت 80 تن از مخالفان در آستانه مسابقات فرمول یک در بحرین</TITLE>
<SUMMARY>رژيم بحرين در حالي که خود را آماده برگزاري مسابقات جايزه بزرگ فرمول يک مي‌کند، دست‌کم ۸۰ نفر از رهبران مخالف را بازداشت کرده است.</SUMMARY>
<NARRATIVE></NARRATIVE>
<TEXT>
به گفته گروه‌هاي حقوق بشر بحرين، نيروهاي امنيتي اين هفته حدود ۸۰ تن از فعالان برجسته را براي جلوگيري از برگزاري اعتراضات ضد رژيم هنگام برگزاري مسابقات فرمول يک بازداشت کرده‌اند. 

مسابقات فرمول يک روزهاي بيستم تا بيست و دوم آوريل در بحرين برگزار خواهد شد.

دستگیری دهها فعال معترض در بحرین در حالی روی داده است که بحريني‌های مخالف تاکید کرده اند هنگام برگزاري اين رخداد ورزشي، تظاهرات "روز خشم" برگزار کنند. 

معترضان بحريني بارها خواستار لغو برگزاري اين مسابقات به خاطر سرکوب وحشيانه اعتراضات مردمي از سوي رژيم ال خليفه شده‌اند. معترضان تاکيد دارند که برگزاري مسابقات فرمول يک نوعي مهر تاييد نمادين براي رژيم آل خليفه در صحنه بين المللي به شمار مي‌آيد. 

سال گذشته نهاد برگزار کننده مسابقات فرمول يک، فيا، به خاطر برگزاري اعتراضات ضد رژيم در بحرين، اين مسابقات را لغو کرد. 

همچنين عفو بين الملل اعلام کرده است که شرايط در بحرين از سال گذشته تاکنون بهبود نيافته است و همچنان اين کشور صحنه نقض گسترده حقوق بشر است. عفو بين الملل همچنين تاکيد دارد که رژيم بحرين مي‌تواند از برگزاري مسابقات فرمول يک به عنوان اهرمي سياسي به نفع خود بهره ببرد. 

عفو بين الملل روز سه شنبه اعلام کرد، هيچ کس نبايد چنين تصور کند که بحران حقوق بشر در بحرين به پايان رسيده است. 

مردم بحرين از اواسط فوريه ۲۰۱۱ با برگزاري اعتراضاتي خواستار اصلاحات سياسي و حکومت سلطنت مشروطه بودند؛ خواسته‌اي که بعدها و به دنبال سرکوب خشونت آميز اعتراضات مردمي به درخواست مستقيم برکناري رژيم آل خليفه تغيير يافت. 

همچنين در سرکوب اعتراضات مردمي در بحرين، تاکنون ده‌ها نفر کشته و شمار زيادي زخمي شده‌اند.

معترضان بحرين حمد بن عيسي آل خليفه حاکم اين کشور را مسئول کشتار معترضان در خلال اعتراضات مردمي مي‌دانند.</TEXT>
</DOC>