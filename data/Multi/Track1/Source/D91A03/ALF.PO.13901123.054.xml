<?xml version="1.0" encoding="utf-8" ?>
<DOC>
<DOCNO>054</DOCNO>
<DATE-TIME>1390/11/23</DATE-TIME>
<CATEGORY>سیاسی</CATEGORY>
<TITLE>ورود یگانهای جدید سعودی به بحرین</TITLE>
<SUMMARY></SUMMARY>
<NARRATIVE></NARRATIVE>
<TEXT>
در حالی که تنها چند روز از افشای طرح الحاق بحرین به عربستان می گذرد، فعالان بحرینی با انتشار تصاویری از ورود یگانهای جدید نظامیان سعودی به منامه خبر می دهند.

به گزارش مهر، با وجود نزدیک شدن به سالگرد آغاز انقلاب مردم بحرین علیه رژیم آل خلیفه، شعله های قیام در این کشور زبانه می کشد و مردم همچنان بر تحقق اصلی ترین خواسته خود گه سرنگونی رژیم اقلیتی آل خلیفه است تاکید دارند.

در آخرین تحولات انقلاب بحرین جمعی از فعالان روز گذشته (شنبه) از ورود یگانهای تجهیزاتی و نظامی جدید آل سعود به بحرین پرده برداشتند که مقرر است از آنها در سرکوب قیام مردم استفاده شود.

به گزارش العالم تصاویر منتشر شده نیز نشان می دهد یگانهای نظامی سعودی در حال ترک این کشور و حرکت به سوی بحرین از طریق پل میان دوکشور هستند.


حرکت یگانهای سعودی به سوی بحرین

از سوی دیگر، حزب الله لبنان در بیانیه ای حمله رژیم بحرین به منزل "شیخ علی السلمان" دبیرکل جمعیت وفاق بحرین را محکوم کرد. حزب الله لبنان تأکید کرد: این حمله دلیل دیگری برای نقض قوانین و عرفهای سیاسی و استفاده از خشونت در تعامل رژیم بحرین با مردمش دانسته است.

حزب الله همچنین تصریح کرده است: حمله به رهبران مردمی و در راس آنها شیخ علی السلمان در راستای سلسله اقدامات سرکوبگرانه مقامات بحرین علیه مردم این کشور است. البته رژیم بحرین این اقدامات را با حمایت و پشتیبانی لجستیک و نظامی نیروهای خارجی که در این کشور حضور دارند و در میان سکوت عربی و بین المللی ادامه می دهد.

حزب الله تاکید کرده که تداوم اقدامات سرکوبگرانه و تروریستی از سوی رژیم بحرین جنایت بزرگی است که مسئولیت آن مربوط به تمام کسانی که به این رژیم کمک می کنند و در قبال آن سکوت کرده اند نیز می شود.

در تحولی دیگر خبرگزاری آسوشیتدپرس از اخراج دو فعال زن آمریکایی از بحرین به اتهام همراهی با مردم معترض علیه حکومت منامه خبر داد.</TEXT>
</DOC>