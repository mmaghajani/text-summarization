<?xml version="1.0" encoding="utf-8" ?>
<DOC>
<DOCNO>050</DOCNO>
<DATE-TIME>1390/02/03</DATE-TIME>
<CATEGORY>سیاسی</CATEGORY>
<TITLE>تعرض به خانه‌هاي معترضين در بحرين </TITLE>
<SUMMARY>يروهاي امنيتي بحرين روز شنبه (3 ارديبهشت) به خانه‌هاي معترضين در شهر شرقي ستره حمله کردند و ساکنان را مورد ضرب و شتم قرار دادند.</SUMMARY>
<NARRATIVE></NARRATIVE>
<TEXT>
نيروهاي امنيتي بحرين با حمايت نيروهاي عربستاني به خانه‌هاي معترضين و فعالان سياسي که در تجمعات ضد دولتي شرکت کرده بودند، يورش برده‌اند.

به گزارش خبرنگار پرس تي‌وي، نيروهاي امنيتي بحرين روز شنبه (3 ارديبهشت) به خانه‌هاي معترضين در شهر شرقي ستره حمله کردند و ساکنان را مورد ضرب و شتم قرار دادند.

از اواسط فوريه 2011 ميلادي هزاران تن از مردم بحرين همواره به خيابان‌ها آمده و با برپايي تجمعات اعتراضي پايان حکومت خاندان آل خليفه را خواستار شده‌اند.

با اين حال پس از ناکامي نيروهاي امنيتي بحريني در سرکوب خيزش مردمي، عربستان سعودي و امارات متحده عربي با هدف از ميان برداشتن معترضان و حمايت از حکومت استبدادي آل خليفه، به اين کشور حاشيه جنوبي خليج فارس نيروي نظامي اعزام کردند.

به گفته منابع محلي، در حملات نيروهاي امنيتي به تجمعات مردمي در بحرين تاکنون ده‌ها تن کشته، صدها معترض مفقود و هزاران نفر مجروح شده‌اند.

هم‌چنين گفته مي‌شود، نيروهاي امنيتي با لباس مبدل به بيمارستان‌ها مي­روند و پس از شناسايي مجروحان درگيري‌ها، آنان را بازداشت مي‌کنند.

برپايه اين گزارش، پليس بحرين تا کنون تعدادي از پزشکان را به اتهام کمک به مجروحان بازداشت کرده است.</TEXT>
</DOC>