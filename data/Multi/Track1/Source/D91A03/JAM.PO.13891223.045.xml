<?xml version="1.0" encoding="utf-8" ?>
<DOC>
<DOCNO>045</DOCNO>
<DATE-TIME>1389/12/23</DATE-TIME>
<CATEGORY>سیاسی</CATEGORY>
<TITLE>به درخواست منامه انجام شد:حضور نظاميان عربستان براي سركوب مردم بحرين </TITLE>
<SUMMARY>جام جم آنلاين: در پي بالا گرفتن قيام مردمي در بحرين ، شاهدان در روزهاي اخير از حضور نيروهاي عربستاني براي سركوب معترضين خبر مي دهند. </SUMMARY>
<NARRATIVE></NARRATIVE>
<TEXT>
به گزارش ايرنا ، پيشتر نيز مخالفان دولت بحرين اعلام كرده بودند كه در سركوب تظاهرات منامه، گروهي از نيروهاي ارتش هاي عربستان و امارات حضور داشته اند.

اين در حالي است كه دولت امارات در آغاز شروع قيام مردمي در بحرين چند گروه امنيتي را براي بررسي وضعيت اين كشور و كمك به نيروهاي امنيتي بحرين عازم منامه كرده بود.

شاهدان عيني روز دوشنبه اعلام كردند كه نيروهاي ارتش عربستان در روزهاي اخير وارد منامه شده و در سركوب معترضان حضور داشته اند.

شاهدان همچنين مي گويند، نيروهاي عربستاني در حمله به اماكن شيعيان بحرين دست دارند و با اين اقدام تلاش مي كنند كه رعب و وحشت در ميان مخالفان ايجاد نمايند.

گفته مي شود كه پس از نشست وزراي خارجه شوراي همكاري خليج فارس در رياض ، اين كشورها تصميم گرفته اند كه از هر طريق ممكن تظاهرات مردمي در بحرين را سركوب كنند.

اين نگراني در ميان كشورهاي شوراي همكاري خليج فارس وجود دارد كه در صورت پيروزي تظاهر كنندگان بحريني و سقوط دولت منامه ، اين تظاهرات به كشورهاي آنان نيز سرايت كند.

وزراي خارجه كشورهاي شوراي همكاري خليج فارس در نشست جمعه گذشته تصميم گرفتند كه 20 ميليارد دلار در اختيار كشورهاي عمان و بحرين كه با اعتراض هاي مردمي مواجه شده اند ، كمك مالي كنند.

برخي منابع اين كمك را بخشي از طرح كشورهاي شوراي همكاري خليج فارس در رياض براي خاتمه تظاهرات مردمي در اين دو كشور عنوان كردند.

در محافل مردمي در بحرين گفته مي شود بخش ديگر كمك هاي كشورهاي شوراي همكاري خليج فارس به بحرين به صورت اعزام نيروهاي نظامي و امنيتي براي سركوب تظاهر كنندگان مي باشد.

منابع رسمي تاكنون در مورد اين گفته ها سكوت كرده اند، اما شاهدان عيني در بحرين از حضور گسترده نيروهاي ارتش عربستان در جريان حمله به تظاهر كنندگان منامه به ويژه در روزهاي اخير خبر داده اند.</TEXT>
</DOC>