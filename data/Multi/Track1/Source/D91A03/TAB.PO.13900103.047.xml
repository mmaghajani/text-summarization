<?xml version="1.0" encoding="utf-8" ?>
<DOC>
<DOCNO>047</DOCNO>
<DATE-TIME>1390/01/03</DATE-TIME>
<CATEGORY>سیاسی</CATEGORY>
<TITLE>در روز جمعه؛دعوت جوانان انقلابی بحرین به تظاهرات «شکست محاصره» </TITLE>
<SUMMARY>«از مردم تقاضا داریم تا با قبول مسئولیت دینی و اخلاقی به مبارزات خود ادامه دهند و مطمئن باشند که پیروزی نزدیک است و نباید از ریختن خون خود ترسی داشته باشند زیرا خون‌هایی که توسط نیروهای اشغالگر عربستان سعودی و مزدوران «آل خلیفه» ریخته می‌شود به پایداری و استقامت انقلاب کمک خواهد کرد و در صورت شکست دیگر زندگی در بند و زیر سلطه ظالمان چه فایده‌ای دارد. از مدارس و اصناف گوناگون خواستاریم، اعتصاب کنند و به انقلابیون بپیوندند.»</SUMMARY>
<NARRATIVE></NARRATIVE>
<TEXT>
سرویس بین الملل ـ با پیچیده تر و وخیم تر شدن اوضاع بحرین، جمعیت موسوم به «جوانان انقلابی بحرین» بیانیه ای با مضمون تداوم قیام علیه دیکتاتوری و جنایات اشغالگران سعودی و مزدوران «آل خلیفه» منتشر کردند.

به گزارش «تابناک»، این جمعیت انقلابی با انتشار این بیانیه، ضمن نام‌گذاری تظاهرات روز جمعه به نام «شکست محاصره» خواستار شرکت گسترده مردم بحرین در این راهپیمایی شدند.

بنابر این گزارش متن این بیانیه به شرح زیر است:

«ملت مقاوم بحرین! شما در طول تاریخ با مقاومت در برابر مستکبران و اشغالگران خارجی نشان دادید که همیشه پیروز هستید و حق زندگی و آزادی دارید. اکنون انقلاب بحرین در مراحل پیشرفته‌ای قرار دارد و پیروزی نزدیک است.

انقلاب بحرین قصد دارد تا معنویات را در کشور گسترش داده و دست ظلم و جور را از این کشور کوتاه کند و ما امروز شاهدیم که دولت بحرین دیگر قادر به کنترل اوضاع نیست و نمی‌تواند در مقابل عزم مردم ایستادگی کند.

ما از مردم تقاضا داریم تا با قبول مسئولیت دینی و اخلاقی به مبارزات خود ادامه دهند و مطمئن باشند که پیروزی نزدیک است و نباید از ریختن خون خود ترسی داشته باشند زیرا خون‌هایی که توسط نیروهای اشغالگر عربستان سعودی و مزدوران «آل خلیفه» ریخته می‌شود به پایداری و استقامت انقلاب کمک خواهد کرد و در صورت شکست دیگر زندگی در بند و زیر سلطه ظالمان چه فایده‌ای دارد. از مدارس و اصناف گوناگون خواستاریم، اعتصاب کنند و به انقلابیون بپیوندند.»

گفتنی است در حالی که جنایات اشغالگران و نیروهای حکومتی در بحرین تشدید شده است، رسانه های استکباری با پیروی از سیاست یک بام و دو هوای سردمداران خود، جنایات «آل خلیفه» را بایکوت کرده و از سوی دیگر حکام کشورهای عربی منطقه بر ضرورت حضور نیروهای نظامی خود در بحرین برای سرکوب انقلابیون تأکید می کنند.</TEXT>
</DOC>