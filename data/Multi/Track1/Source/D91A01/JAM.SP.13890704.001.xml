<?xml version="1.0" encoding="utf-8" ?>
<DOC>
<DOCNO>001</DOCNO>
<DATE-TIME>1389/07/04</DATE-TIME>
<CATEGORY>ورزشی</CATEGORY>
<TITLE>وزنه‌برداري قهرماني جهان - تركيه:بهداد سليمي قويترين مرد جهان شد </TITLE>
<SUMMARY>جام جم آنلاين: بهداد سليمي وزنه بردار دسته 105+ کيلوگرم ايران در هفتاد و هشتمين دوره رقابت‌هاي وزنه‌برداري قهرماني جهان در آنتالياي ترکيه عنوان قهرماني دسته فوق سنگين و مدال طلا را براي کشورمان به ارمغان آورد.سليمي با كسب اين عنوان توانست جاي خالي حسين رضازاده پهلوان كشورمان را در اين وزن پر كند.</SUMMARY>
<NARRATIVE></NARRATIVE>
<TEXT>
به گزارش واحد مركزي خبر، سليمي در يک ضرب با 208 کيلوگرم دوم شده بود اما در دو ضرب با آسيب ديدگي وزنه‌بردار روس و کنار کشيدن از ادامه مسابقه با بالاي سربردن وزنه245 کيلوگرم دردو ضرب، عنوان قهرماني خود را مسجل کرد. او در مجموع با بالاي سر بردن 453 کيلوگرم قهرمان شد.

در روز پاياني اين مسابقات که حکم انتخابي المپيک 2012 لندن را نيز دارد،در دسته فوق سنگين وزن بهداد سليمي از ايران با بلند کردن وزنه 208 کيلوگرمي پس از يوگني چيگيشف از روسيه در جاي دوم قرار گرفت. چيگيشف وزنه 210 کيلويي را بالاي سر برده بود. در اين حرکت آرتيم اوداچين از اوکراين با 205 کيلو سوم شد.

همچنين سجاد انوشيرواني ديگر وزنه بردار ايران در اين دسته با مهار وزنه 191 کيلويي هفتم شد. دررقابتهاي دو ضرب انوشيرواني در حرکت اول خود 228 کيلو و سليمي 240 کيلو درخواست کرده اند.

در تاريخ ورزش وزنه‌برداري ايران هيچ وزنه‌برداري به غير از حسين رضازاده نتوانسته بود عنوان قهرماني جهان را در دسته فوق سنگين كسب كند.

از سال 2006 تاكنون وزنه‌برداري ايران هيچ مدالي در رده جهاني بزرگسالان كسب نكرده بود. در آخرين دوره‌اي كه ايران مدال گرفت، حسين رضازاده در سال 2006 مدال طلاي جهان را كسب كرده بود. 

رکورد جهاني در اين دسته دراختيار حسين رضازاده با مجموع 472 کيلو (213 کيلو در يک ضرب و 263 کيلو در دو ضرب) است.

پس از حسين رضازاده، سليمي نخستين وزنه‌برداري است که در تاريخ ورزش ايران به اين عنوان دست يافته است.


پيش از اين کيانوش رستمي در دسته 77 کيلوگرم ، يک مدال برنز در حرکت يک ضرب به دست آورده بود.

در حرکت يک ضرب چيگيشف از روسيه با 210 کيلوگرم اول شد و يوداچين از اوکراين با رکورد 205 کيلوگرم در مکان سوم قرار گرفت.

در اين رقابت بهداد سليمي را حسين رضازاده، کورش باقري و محمدعلي فلاحتي نژاد که سه قهرمان جهان از ايران هستند، هدايت مي‌کنند.
</TEXT>
</DOC>