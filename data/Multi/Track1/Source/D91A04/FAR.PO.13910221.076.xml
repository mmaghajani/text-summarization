<?xml version="1.0" encoding="utf-8" ?>
<DOC>
<DOCNO>076</DOCNO>
<DATE-TIME>1391/02/21</DATE-TIME>
<CATEGORY>سیاسی</CATEGORY>
<TITLE>مشاور اسد خطاب به ترکیه: مشکل مرزی با تهدید حل نمی‌شود </TITLE>
<SUMMARY>خبرگزاری فارس: مشاور سیاسی رئیس جمهوری سوریه در واکنش به تهدیدهای آنکارا، اعلام کرد که مشکلات مرزی با تهدید و درخواست از ناتو حل نمی‌شود بلکه راهکار در روابط خوب است.</SUMMARY>
<NARRATIVE></NARRATIVE>
<TEXT>
به گزارش فارس، بثینه شعبان اتهامات و ادعاهای ترکیه علیه کشورش در خصوص نقض قوانین مرزی را رد و بر حل مشکلات از طریق مناسبات خوب تاکید کرد.

به گزارش خبرگزاری الشرق‌الاوسط مصر، شعبان در سخنان مطبوعاتی گفت: گروهک‌های مسلحی از ترکیه به خاک سوریه نفوذ می‌کنند. طول مرز با ترکیه به 800 کیلومتر می‌رسد. نمی‌توان از طریق ارسال پیام برای ناتو این مسئله را حل کرد. این مسئله فقط می‌تواند از طریق مناسبات خوب حل شود.

ترکیه که در راستای سیاست آمریکا، سیاستی خصمانه علیه سوریه اتخاذ کرده است، با برپا کردن چندصد چادر برای برخی از ساکنان نقاط مرزی سوریه با ترکیه که از دست گروهک‌های مسلح فرار کرده‌اند، تلاش می‌کند سوریه را تحت فشار قرار بدهد.

عناصر مسلحی که در خاک ترکیه آموزش می‌بینند از طریق مرز با سوریه وارد خاک این کشور می‌شوند اما ارتش سوریه نیز با این اقدام مقابله می‌کند.

شعبان افزود: 120 هزار پناهجو در اردن هست اما هیچ کدام یک چادر هم ندارند اما ترکیه را مشاهده می‌کنیم که کاملا عکس این عمل می‌کند. ما معتقدیم که ترکیه مردم سوریه را تحریک می‌کند که کشور خود را ترک کنند. حتی اماکنی را قبل از ورود پناهجویان برای آنان آماده کرده است.

وی در پاسخ به این سوال که رجب طیب اردوغان گفته است که نظام بشار اسد به پایان خود رسیده است، گفت: ملت سوریه خودشان سرنوشتشان را رقم می‌زنند و سوری‌ها معنای این موضع ترکیه را نمی‌فهمند.</TEXT>
</DOC>