<?xml version="1.0" encoding="utf-8" ?>
<DOC>
<DOCNO>069</DOCNO>
<DATE-TIME>1391/01/13</DATE-TIME>
<CATEGORY>سیاسی</CATEGORY>
<TITLE>آغاز كنفرانس موسوم به "دوستان سوريه" </TITLE>
<SUMMARY>نخست وزير تركيه با تاكيد بر اينكه دولت سوريه بايد خواسته‌هاي ملتش را برآورده كند، مدعي شد كه نظام حاكم در سوريه تاكنون طرح كوفي عنان، فرستاده مشترك سازمان ملل و اتحاديه عرب را اجرا نكرده است. پس از سخنان اردوغان، حمد بن جاسم آل ثاني، نخست وزير و وزير امور خارجه قطر نيز طي سخناني ضمن تاكيد بر اجراي طرح عنان در مورد سوريه خواستار تعيين زمان مشخص براي اجراي اين طرح شد.</SUMMARY>
<NARRATIVE></NARRATIVE>
<TEXT>
دومين كنفرانس به اصطلاح "دوستان سوريه" امروز (يكشنبه) صبح با سخنراني نخست وزير تركيه در استانبول آغاز به كار كرد.

به گزارش ايسنا، به نقل از شبكه خبري الجزيره، در اين كنفرانس كه با حضور وزيران خارجه و نمايندگاني از بيش از 70 كشور برگزار مي‌شود، رجب طيب اردوغان، نخست وزير تركيه طي سخناني از جامعه بين‌الملل خواست تا اقدامات روشني براي كمك به ملت سوريه در پيش بگيرند.

وي ضمن درخواست از شوراي امنيت براي اتخاذ اقدامات لازم جهت متوقف ساختن خشونت‌ها در سوريه تاكيد كرد كه كشورهاي جهان نبايد در برابر آنچه در سوريه اتفاق مي‌افتد، سكوت اختيار كنند.

نخست وزير تركيه با تاكيد بر اينكه دولت سوريه بايد خواسته‌هاي ملتش را برآورده كند، مدعي شد كه نظام حاكم در سوريه تاكنون طرح كوفي عنان، فرستاده مشترك سازمان ملل و اتحاديه عرب را اجرا نكرده است. پس از سخنان اردوغان، حمد بن جاسم آل ثاني، نخست وزير و وزير امور خارجه قطر نيز طي سخناني ضمن تاكيد بر اجراي طرح عنان در مورد سوريه خواستار تعيين زمان مشخص براي اجراي اين طرح شد.

نبيل العربي، دبيركل اتحاديه عرب نيز طي سخناني بر حمايت از طرح كوفي عنان و توقف فوري خشونت‌ها در سوريه و اتحاد مخالفان نظام حاكم در اين كشور تاكيد كرد.

وي از جامعه بين‌المللي خواست با شجاعت از ملت سوريه حمايت كنند و هم‌چنين تعيين زمان مشخص براي اجراي طرح كوفي عنان را ضروري دانست.

نبيل العربي هم‌چنين از شوراي امنيت خواست تا بر اساس بند هفت منشور سازمان ملل قطعنامه‌اي در محكوميت خشونت‌ها در سوريه صادر كند.

برهان غليون، رييس شوراي ملي مخالفان حكومت سوريه نيز در سخنان خود اقدامات سياسي كشورهاي عربي و جامعه بين‌الملل را پايين تر از حد لازم و كمتر از افزايش اقدامات نظامي دولت سوريه و "فداكاري‌هاي" ملت اين كشور دانست.

وي با تاكيد بر آنچه "انقلاب سوريه" خواند و چالش‌هاي زيادي كه روبه‌روي آن وجود دارد، ادامه فعاليت نظام حاكم در سوريه را خطري عليه كل منطقه دانست!

غليون مدعي شد كه نظام دمشق از ترديد جامعه بين‌الملل سوءاستفاده مي‌كند.

نشست امروز، دومین نشست "دوستان سوریه" پس از نشست تونس است و همزمان با فراهم شدن مقدمات برگزاری آن در استانبول، مخالفان دولت سوریه گفته‌اند که از درخواست‌هایی که برای ارائه تسلیحات به گروه‌های مسلح مخالف دولت مطرح شده‌اند، حمایت می‌کنند.

بشار اسد، رئیس جمهور سوریه، اعلام کرده است که طرح صلح پیشنهادی کوفی عنان، فرستاده مشترک سازمان ملل متحد و اتحادیه عرب در امور سوریه را می‌پذیرد، ولی مخالفان او می‌گویند که پذیرش این طرح، اقدامی برای "خرید زمان بیشتر" است.

دولت سوریه روز شنبه اعلام کرد که در مقابله با شورشیان در این کشور به پیروزی رسیده است.

انتظار می‌رود که وزیران امور خارجه حاضر در نشست استانبول، همچنان بشار اسد را تحت فشار دیپلماتیک بگذارند و بر ضرورت تبعیت او از طرح صلح پیشنهادی کوفی عنان تاکید کنند.

هیلاری کلینتون، وزیر امور خارجه آمریکا نیز در این نشست حضور دارد.

کلینتون، پیش از آن که راهی ترکیه شود، در ریاض با مقامات عربستان سعودی درباره راه‌های حفظ فشار بر دولت سوریه گفت‌وگو کرد.

وزیر امور خارجه عربستان سعودی، در یک کنفرانس خبری مشترک با کلینتون گفت که مسلح کردن مخالفان دولت سوریه، یک "وظیفه" است، چون مخالفان "نمی‌توانند بدون اسلحه، از خود دفاع کنند." </TEXT>
</DOC>