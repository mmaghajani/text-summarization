<?xml version="1.0" encoding="utf-8" ?>
<DOC>
<DOCNO>067</DOCNO>
<DATE-TIME>1391/01/02</DATE-TIME>
<CATEGORY>سیاسی</CATEGORY>
<TITLE>بیانیه شورای امنیت درباره سوریه </TITLE>
<SUMMARY></SUMMARY>
<NARRATIVE></NARRATIVE>
<TEXT>
تاکید معاون دبیرکل اتحادیه عرب بر اینکه حمایت تسلیحاتی از گروههای مخالف در دستور کار این نهاد نیست و بیانیه شورای امنیت درباره سوریه از جمله خبرهای مربوط به این کشور است.

به گزارش مهر، احمد بن حلی معاون دبیرکل اتحادیه عرب اعلام کرد مجهز کردن مخالفان سوری به سلاح در چارچوب پیشنهادها برای حل بحران سوریه قرار ندارد.
بن حلی در گفتگو با رادیو آمریکایی عرب زبان"سوا" که صبح امروز چهارشنبه پخش شد، اظهار داشت موضوع تجهیز و مسائل نظامی از نظر ما مطرح نیست، ما به تصمیماتی که اتحادیه عرب و اعضای آن اتخاذ کرده اند، پایبندیم، زیرا ما نمی خواهیم اوضاع پیچیده تر شود.

معاون دبیرکل اتحادیه عرب بر ضرورت حل مسالمت آمیز بحران سوریه و اجتناب از گزینه نظامی به سبب پیامدهای خطرناک آن تاکید کرد.

خبر دیگر اینکه، شورای امنیت سازمان ملل متحد بیانیه ای در حمایت از تلاشهای کوفی عنان برای حل مسالمت آمیز بحران سوریه صادر کرد.

بر اساس این بیانیه، شورای امنیت از تلاشهای کوفی عنان فرستاده ویژه سازمان ملل متحد به سوریه برای حل مسالمت آمیز بحران این کشور حمایت خواهد کرد.

خبرنگار العربیه در نیویورک پیشتر اعلام کرده بود روسیه با پیش نویس بیانیه فرانسه درباره سوریه موافقت خواهد کرد.</TEXT>
</DOC>