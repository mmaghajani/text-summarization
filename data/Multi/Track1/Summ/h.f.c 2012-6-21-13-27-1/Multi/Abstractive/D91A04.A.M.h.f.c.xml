کوفی عنان ، نماینده ویژه سازمان ملل در سوریه شد. این تصمیم را شورای به اصطلاح دوستان سوریه در تونس گرفتند که چین و روسیه در آن حضور نداشتندو در این نشست درباره راهکارهای جدید برای افزایش فشارها بر بشار اسد مذاکره کرند. سوریه شرکت کنندگان این کنفرانس را دشمنان تاریخی اعراب می داند.
یک همه پرسی در سوریه که برای اصلاحات سیاسی و درباره قانون اساسی جدید است و اجرای آن می تواند به بحران این کشور  پایان دهد، برگزار شد.غرب با این موضوع بر مخالفت خود پافشاری کرده و دولت آمریکا این همه پرسی را خنده دار خوانده است. 
به پیشنهاد ترکیه و حمایت قطر و عربستان ، شورای حقوق بشر قطعنامه ای علیه سوریه صادر کردند که روسیه ، چین و کوبا با آن مخالفت  کردند. 
ارتش سوریه توانست بعد از شهرهای حمص و  ادلب، کنترل شهر مرزی دیرالزور را نیز به طور کامل در دست بگیرد. برخی از شورشیان و نظامیان و افسران خارجی که در محله باباعمرو در حمص آشوب به پا کرده بودند ، توسط ارتش سوریه دستگیر شدند.
نماینده روسیه اعلام کرد که لیبی به مخالفان سوریه کمک می کند. 
از طرفی مخالفان سوریه درخواست عنان را مبنی بر پایان خشونت ، رد کردند. با این وجود شورای امنیت سازمان ملل متحد بیانیه ای در حمایت از عنان برای حل بحران سوریه صادر کرد. 
در نتیجه دمشق بر اساس طرح پیشنهادی صلح، خروج نظامیان سوریه از شهرها را آغاز کرد.
به تازگی اردوغان درباره سوره ادعا کرده است که دمشق به مرز ترکیه تجاوز کرده و ما اقدامات مناسب را در واکنش به آن انجام می دهیم.
 سفیر سوریه در ایران در رابطه با انتخابات پارلمانی اعلام کرد که  تاکنون مردم وفاداری خود را به بشار اسد و سران سوره ثابت کرده اند و حضوری گسترده در انتخابات خواهند داشت و تحریم آن از طرف مخالفان خارج بر اراده مردم تاثیری نخواهد داشت.
سازمان ملل دمشق و گروه های مسلح سوره را به نقض طرح صلح متهم کرده است.
مشاور اسد در را بطه با تهدید ترکیه خطاب به ترکیه می گوید که مشکل مرزی با تهدید حل نمی شود بلکه می تواند از طریق مناسبات خوب حل شود.
در نهایت با وجود بمب گذاری ها 51 درصد از مردم در انتخابات پارلمانی شرکت کردند و آمریکا این انتخابات را به رسمیت شناخت در نتیجه غرب موضع خود را علیه سوریه تغییر داد.
