در 23 اکتبر 2011 زلزله 7.6 ریشتری ،در ساعت 13:41 به وقت محلی ، شمال شرق شهر وان ترکیه را لرزاند. به گفته ی معاون پژوهشی و فناوری پژوهشگاه بین المللی زلزله منشا این زلزله ، تلاقی گسلهای ناحیه شرق ترکیه با شمال غربی ایران و جنوب غربی قفقاز می باشد. این زلزله باعث فروریختن ساختمانهای متعددی در شهر وان و روستاهای این استان شد.ساعت ها پس از این زلزله ، افرادی از زیر آوار نجات یافتند. از جمله : پس از 47 ساعت نوزاد دختر 14 روزه از زیر آوار بیرون آورده شد.
از طرفی زلزله ترکیه کشته های بسیاری را بر جای گذاشته و ممکن است آمار تلفات افزایش یابد. پس لرزه های این زلزله باعث آسیب جدی تعدادی از شهرستان ها( خوی و چالدران و...) و شماری از روستاهای آذربایجان غربی شد. 
دو روز پس از این زمین لرزه ، پس لرزه ای به بزرگای 5.4 ریشتری دوباره وان ترکیه را لرزاند.
شهر آرجیش بیشترین آسیب را از این زلزله دیده است. به دلیل محصور بودن دو شهر وان و آرجیش در میان کوه های پوشیده از برف و سرد شدن شدید هوا در شب ، ادامه حیات را برای کسانی که هنوز در زیر آوار زنده اند کم می کند.
هلال احمر ایران تنها نیروی امداد خارجی است که از طرف دولت ترکیه مجوز حضور و امداد رسانی را یافته است که ایران کمپ های هلال احمر را در شهر وان به همراه چادر ها و امکانات گرمایشی و غذایی برپا کرده است.
در این بین مراسم روز جمهوری ترکیه به دلیل زلزله لغو شد.