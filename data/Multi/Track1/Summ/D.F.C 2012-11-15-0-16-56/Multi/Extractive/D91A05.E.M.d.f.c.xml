1389/08/11
 اداره نظام وظیفه مقررات خاص خود را دارد حتی اداره نظام وظیفه برای کسانی که در واحدهای بین‌الملل دانشگاه‌های داخل پذیرش شده بودند نیز معافیت تحصیلی صادر نمی‌کرد و می گفت فقط برای افرادی که از طریق کنکور وارد دانشگاه‌ شده‌اند معافیت تحصیلی صادر می‌کند. اما با رایزنی‌های مختلفی که صورت گرفت بالاخره معافیت‌های تحصیلی برای دانشجویان واحدهای بین‌الملل نیز صادر شد.

1389/11/19
اگر مشمولی تنها فرزند ذکور بالای 18سال و سالم خانواده باشد و سن پدرش بالای 59 سال، یعنی شروع 60 سالگی باشد، می تواند کفیل پدرش شود و از خدمت وظیفه عمومی معاف شود. همچنین اگر سن پدر مشمول که تنها فرزند ذکور بالای 18 سال و سالم خانواده بوده کمتر از 59 سال تمام باشد و به‌دلیل بیماری با تأیید شورای پزشکی وظیفه عمومی نیازمند مراقبت تشخیص داده شود، می تواند از معافیت کفالت استفاده کند.

به گزارش برنا، سردار حمید رضا صدر السادات در نشست خبری  اظهار داشت: دستورالعملی در راستای قانون جدید نظام وظیفه در کشور وجود ندارد چرا که قانون جدید هنوز در شورای نگهبان بلاتکلیف مانده است.


در گذشته تنها 16 استان مجوز خروج مشمولان از کشور را صادر می کرد که این 16 استان به 31 استان افزایش یافت. همچنین درباره سفرهای زیارتی اخذ چک حذف و ارایه تعهدنامه محضری جایگزین شده است.

یک فرزند مشمول خانواده هایی که پدر یا مادرشان 25 درصد جانبازی یا 30ماه سابقه جبهه یا 36ماه سابقه آزادگی داشته باشد، معاف  می شوند. همچنین اگر با تلفیق موارد جانبازی و سابقه جبهه با هم منجر به 30ماه شود، یک فرزند خانواده معاف خواهد شد.

1389/10/26
عمده نارضايتي مردم از قانون نظام وظيفه است نه برخورد مسوولان و اين قانون در دست تجديدنظر مي باشد.

1389/12/18
سردار موسی کمالی در گفتگو با خبرنگار مهر با اشاره به اجرا شدن تمامی معافیتها در سال 90 گفت: تمام مقرراتی که در سال جاری در خصوص خدمت سربازی وجود دارد در سال آینده نیز اجرایی می شود.

1390/01/16
اعلام شرايط تمديد و تعجيل در موعد اعزام مشمولان
.مشمولان بيمار يا حادثه ديده‌اي که با تاييد بهداري نيروي انتظامي استان قادر به اعزام نباشند، موعد اعزام آنان حداکثر به مدت دو ماه تمديد مي‌شود.
 
2. مشمولان واجد شرايط استخدام در نيروهاي مسلح با اعلام کتبي مرکز گزينش و استخدام نيروي مربوطه مبني بر اتمام مراحل گزينش که موعد اعزام اين دسته از مشمولان حداکثر به مدت دو ماه تمديد مي‌شود.
 
3. مشمولان غيرغائب واجد شرايط ماده 127 آئين‌نامه اجرائي قانون خدمت وظيفه عمومي (دو يا سه برادر همزمان در شرايط اعزام قرار داشته باشند) که در اين صورت اعزام يکي از برادران تا خاتمه خدمت برادر ديگر به تاخير خواهد افتاد.
 
4. فوت بستگان درجه يک مشمول ( پدر، مادر، برادر، خواهر، همسر و فرزند) که در اين صورت اعزام مشمول حداکثر به مدت دو ماه از تاريخ فوت بستگان به تاخير خواهد افتاد.
 
5. پذيرفته شدگان قطعي دانشگاه‌ها و موسسات آموزش عالي با اعلام کتبي دانشگاه مربوطه و به شرط داشتن شرايط ثبت‌نام و عدم ورود به غيبت که در اين صورت، موعد اعزام آنها حداکثر به مدت دو ماه تمديد مي‌شود.
 
6. مشمولان متولد نيمه دوم سال که در سال اعزام قانوني خود قرار داشته باشند و مدرک تحصيلي ديپلم فني‌ و ‌حرفه‌اي يا کار و دانش يا پيش‌دانشگاهي را بصورت حضوري دريافت کرده باشند(به عنوان مثال مشمولان متولد نيمه دوم سال 1370 که سال اعزام قانوني آنها 1389 است). موعد اعزام اين دسته از مشمولان حداکثر به مدت يکسال به تاخير خواهد افتاد تا امکان شرکت مجدد در آزمون دانشگاه‌ها براي آنان فراهم شود.

مشمولاني که هر يک از شرايط زير را داشته باشند مي‌توانند موعد اعزام خود را به جلو بيندازند:

 
1. مشمولاني که داراي کسر خدمت بيش از يکسال باشند.
 
2. مشمولان غايبي که در دوره‌هاي اعزام بعدي قرار گرفته‌اند.
 
3. با توجه به ظرفيت مراکز آموزش نيروهاي مسلح، امکان اعزام مشمول در موعد مورد تقاضا وجود داشته باشد.

1390/05/26
پیام نور برای سربازانی که قصد ادامه تحصیل دارند می تواند معافیت تحصیلی دریافت کند، سربازانی هم که تمایل به دریافت معافیت تحصیلی ندارند، می توانند در محل خدمت تحصیل کنند.

1390/08/30
حذف معافيت تك‌فرزند ذكور با پدر بالاي‌٦٠ سال، اجرا نشدن معافيت دو برادري، منتفي شدن افزايش حقوق سربازان، الزام داشتن كارت پايان خدمت براي دريافت وام بانكي و اعلام مدت مجاز تحصيل در دانشگاه‌ها براي مشمولان از جمله مهم‌ترين تغييرات طرح اصلاح موادي از قانون خدمت وظيفه عمومي است.
1390/09/03
کارت‌های هوشمند جایگزین کارت‌های قبلی می‌شود.

با صدور کارت هوشمند معافیت، کارت‌های جعلی شناسایی و متخلفان به محاکم قضایی معرفی می‌شوند،

1390/10/15
: از دی ماه امسال تمامی فرزندان ذکور مادران فاقد شوهر تحت پوشش بهزیستی معاف می‌شوند.

1390/10/26
مدت خدمت سربازی تا پایان سال 1391 هیچ تغییری نکرده است.

 در شرایط فعلی خدمت دوران سربازی 18 ماه است و این مدت در سال 1391 هم به قوت خودش باقی می ماند.


با توجه به برخی تغییرات صورت گرفته در قانون نظام وظیفه و شدت بخشیده شدن نگرانی جوانان در خصوص سربازی کاهش ۲۰ درصدی میزان قبولی دانشجویان پسر به جای ۱۰ درصد در آزمون کارشناسی سال آتی خیلی دور از انتظار نخواهد بود.
1391/01/24
فرمانده نيروي زميني ارتش جمهوري اسلامي ايران گفت: اين نيرو و ساير نيروهاي مسلح آماده مقابله با تهديدات دور ايستاي دشمنان هستند.

مدت خدمت نظام وظيفه متناسب با ميزان جمعيت در كشور تعيين مي‌شود.
1391/02/02
•در صورتی که فرار بدون عذرموجه باشد، دادگاه با توجه به آن حکم می‌دهد اما در صورتی که سرباز فراری دارای عذر موجه باشد شرایط و اظهارات وی در دادگاه بررسی خواهد شد.
•تمامی سربازان فراری خود را به محل ترک خدمت معرفی کنند چرا که در حال حاضر تسهیلاتی برای این دسته از افراد در نظر گرفته می‌شود اما با گذشت زمان و طولانی‌شدن مدت فرار قطعا شرایط این افراد بدتر خواهد شد.
•بخشش غیبت تمام سربازان و مشمولان متقاضی اعزام به خدمت که تا سوم خرداد سال جاری نسبت به تعیین تکلیف خود اقدام کنند؛ افرادی که تا این تاریخ به سازمان وظیفه‌ عمومی ناجا و دفاتر خدمات الکترونیکی پلیس +10 مراجعه و تعیین تکلیف کنند، غیبت گذشته و تمام اضافه خدمتشان بخشیده خواهد شد که این شرایط برای افرادی که هم اکنون در حال خدمت هستند نیز صدق می‌کند.

1391/02/25
برابر مقررات قانون جدید وظیفه عمومی، تنها پسر خانواده‌های تحت پوشش کمیته امداد یا بهزیستی که دارای سه فرزند دختر هستند از خدمت دوره ضرورت معاف است.

1391/02/30
مجلس هشتم که آخرین روز‌هایش را می‌گذراند، پس از ۳ سال قانون جدید نظام وظیفه را تصویب کرد، قانونی که تقریبا هیچ چیز مهمی نداشت! صرفا یکی دو جا نظام وظیفه و دولت را موظف مخیر کرده بود که اگر دلشان خواست به وضعیت سربازان رسیدگی بیشتر کنند و از طرف دیگر تشدید برخورد با مشمولین غایب را تصویب کرده بود که حتی در زمان جنگ تحمیلی هم چنین چیزی بی‌سابقه بوده است و چنین تنبیه سختی برای مشمولین غایب درنظر گرفته نشده بود. 
لذا بیشتر از اینکه مشمولین سنین بالا نگران قانون تشدید برخورد با مشمولین غایب باشند، این ستاد کل و نظام وظیفه است که نگران خواهد بود، اگر بگیرد و به سربازی ببرد آن‌ها را که نه گنجایش آن را دارد و نه این سربازان می‌انسال برایش کارامد هستند، اگر هم نکند که باید پاسخگوی بی‌لیاقتی در برخورد با خیل کثیری از مجرمین باشد، مجرمینی که بدون انجام عمل خلاف و ناپسند بموجب قانون مجرم شده‌اند

1391/02/31
مشمولان متاهل در صورتی که وضعیت خدمتی خود را در موعد مقرر مشخص کنند، اضافه خدمت آنان بخشیده خواهد شد.

 •آن دسته از مشمولان غایب و فراری که تا 3 خرداد سال‌جاری وضعیت خدمتی خود را مشخص کنند، دستگیر نشده و به سیستم قضایی معرفی نمی‌شوند.
 
2
 •افزایش حقوق سربازان نیازمند تامین اعتبار از سوی دولت است.
 
3
 •مشمولان متاهل در صورتی که وضعیت خدمتی خود را در موعد مقرر مشخص کنند، اضافه خدمت آنان بخشیده خواهد شد.
 
4
 •در قانون جدید پیش‌بینی شده که میانگین حقوق سربازان افزایش یابد که این موضوع نیازمند تامین اعتبار از سوی دولت است که البته پیگیری‌های آن نیز بر عهده جای دیگری است.
 
5
 •در قانون جدید مزایا و افزایش حقوق خوبی برای سربازان پیش‌بینی شده است. این امر در صورتی که اعتباراتش از سوی دولت تامین شود، میسر خواهد شد.
 
6
 •خرید و فروش سربازی وجود ندارد و هر صحبتی که در این زمینه مطرح شود، شایعه و کذب است. در آینده نیز امکان خرید و فروش خدمت سربازی وجود نخواهد داشت.
 
7
 •تلاش بر این است که سربازان در استان یا استان همجوار محل سکونت خود به کار گرفته شوند. البته باید به این نکته نیز توجه کرد که همه استان‌ها ظرفیت تامین نیروی مورد نیاز خود را ندارند.
 
8
 •در حوزه مرزبانی به نیروهای زیادی احتیاج داریم که همه این افراد را نمی‌توان از استان‌های مرزی تامین کرد.البته تلاشمان این است که نیروهای مرزبانی را از استان‌های مرزی یا استان‌های حاشیه مرزی تامین کنیم.
 
9
 •در قانون قدیم به این صورت بود که مشمولان در صورتی که از طریق آزمون ورودی در دانشگاه‌ پذیرفته شوند معافیت تحصیلی می‌گیرند. اما در قانون جدید دانشجویان دانشگاه‌های پیام نور، علمی کاربردی و سایر دانشگاه‌هایی که پذیرش در آنها بدون کنکور است، می‌توانند در دانشگاه ثبت‌نام و معافیت تحصیلی بگیرند.
 
10
 •در قانون جدید مهلت تعیین تکلیف فارغ‌التحصیلان از 6 ماه به یک سال افزایش پیدا کرده است. مشمولانی که دیپلم گرفته‌اند یک سال فرصت دارند تا وضعیت سربازی خود را مشخص کنند.
 
11
 •امکان انصراف از تحصیل برای یک بار نیز به دانشجویان ذکوری که به سربازی اعزام نشده‌اند، فراهم شد.
 
12
 •اجرای طرح تعویض کارت‌های معافیت کاغذی با کارت هوشمند؛ از دی‌ماه که این طرح آغاز شده تاکنون بیش از 520 هزار نفر برای تعویض کارت‌های معافیت کاغذی خود با کارت هوشمند به دفاتر پلیس + 10 مراجعه کرده‌اند.
 
13
 •از شهروندان می‌خواهم هرچه سریعتر نسبت به تعویض کارت‌های خود اقدام و زمان آن را به روزهای آخر موکول نکنند چرا که احتمال تمدید مجدد این طرح وجود ندارد و مهلت فعلی تا ابتدای تیرماه است.
 
14
 •اجرای طرح تعویض کارت‌های پایان خدمت نیز از اواسط تیرماه در دفاتر پلیس + 10 آغاز خواهد شد اما زمان‌بندی دقیق آن در آینده از سوی سازمان وظیفه عمومی اعلام می‌شود.
 
15
 •انهدام 10 باند جعل و جازنی کارت‌های پایان خدمت و معافیت در سال گذشته؛ در همین راستا 111 نفر نیز دستگیر شدند.
 
16
 •البته در بعضی از این موارد این افراد اقدام به جعل کارت نکرده بودند بلکه اقدامات مجرمانه آنان مربوط به فرایندی بود که در مسیر ثبت درخواست معافیت اعمال می‌شد. به عنوان مثال این افراد در موضوعاتی نظیر معافیت‌های پزشکی یا جازنی کارت‌های پایان خدمت اقدام به جعل می‌کردند.
 
17
 •ثبت درخواست تعویض کارت‌های معافیت یا پایان خدمت کاغذی با هوشمند برای افراد خارج از کشور؛ این افراد می‌توانند به سفارت جمهوری اسلامی در کشورهایشان مراجعه یا به افرادی وکالت بدهند تا کارهای آنان را داخل کشور پیگیری کنند.
 
18
 •استقبال شهروندان از بخشودگی‌های اضافه خدمت را بسیار عالی؛ خودمان نیز پیش‌بینی نمی‌کردیم که چنین استقبالی از طرح بخشودگی‌های اضافه خدمت که مهلت آن تا سوم خرداد سال جاری است به عمل آید چرا که پیش‌بینی‌های ما بر این بود که در ماه‌های اولیه امسال با توجه به قانون جدید وظیفه عمومی با کاهش نیرو مواجه شویم.
 
19
 •سربازان متناسب با مدرک تحصیلی و نیازی که وجود دارد درجه‌بندی می‌شوند.
 
20
 •از میان افرادی که به خدمت اعزام می‌شوند بین 24 تا 25 درصد آنان دارای مدرک فوق دیپلم به بالا هستند.
 
21
 •از سال 88 کارت‌های معافیت و پایان خدمت به طور متمرکز تنها از سازمان وظیفه عمومی ناجا صادر می‌شوند. کارت‌های معافیت از سال 89 و کارت‌های پایان خدمت از ابتدای سال 90 به صورت الکترونیک صادر می‌شود. جنس این کارت‌ها نیز به گونه‌ای است که از لحاظ ایمنی و حفاظتی بهتر است.
 
22
 •کاهش زمان رسیدگی به انواع معافیت‌ها نظیر معافیت‌های کفالت، معافیت مددجویان،‌ معافیت پزشکی؛ البته در بخش عمده‌ای از این رسیدگی‌ها باید از اداراتی نظیر ثبت استعلام می‌کردیم همین امر به دلیل نبود امکانات بین سه تا چهار ماه طول می‌کشید. اما خوشبختانه تصمیم بر آن شده تا در آینده‌ای نزدیک میان سازمان وظیفه عمومی ناجا و ادارات ثبت احوال نیز ارتباط مکانیزه برقرار شود.
 
23
 •در قانون جدید نه تنها هیچ نوع معافیتی به جز معافیت سه‌برادری حذف نشده بلکه حتی به دایره معافیت‌ها نیز مواردی اضافه شده است.
 
24
 •کسر خدمت‌ها هیچ‌گاه به عنوان یک قانون تصویب نشده بود، بلکه در زمان‌های مختلف به عنوان یکسری امتیاز محسوب می‌شد که از سوی ستاد کل به سربازان تعلق می‌گرفت اما در حال حاضر هیچ‌گونه کسر خدمتی به جز احتساب دوران خدمت بسیجیان به عنوان خدمت سربازی و کسر آن از دوران 21 ماهه سربازی به عنوان کسر خدمت وجود ندارد.
 
25
 •در حوزه مددجویان نیز معافیت‌های بهتر و گسترده‌تری اعمال شده است.

