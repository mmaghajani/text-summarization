قيام مردمي در مصر باهزاران كشته ومجروح بالاخره در 11 فوريه منجربه سقوط بيش از سه دهه حكومت ديكتاتوري حسني مبارك شد.
اولين جرقه اين انقلاب در15 ژانويه همزمان باتجمع مردم مصرجلوي سفارت تونس براي حمايت ازانقلاب اين كشور،آغازشد.
پس از هفته ها اعتراض وخشونت ودرگيري ميان ارتش وحاميان مبارك وانقلابيون و اعلام حكومت نظامي ومنع آمدوشد،سرانجام در11 فوريه مبارك ازمقام خود استعفا داد و كنترل قدرت دراختيار شوراي عالي نظامي مصر به فرماندهي "طنطاوي" قرارگرفت.
دادگاه محاكمه مبارك وچند تن ازاعضاي كابينه در 2اوت برگزار شد و دركنار تاكيد مردم بر محاكمه مبارك ورسيدن به حقوق قانونيشان،اين محاكمه همچنان ادامه خواهد يافت.
سرانجام انتخابات مجلس مصرطي دومرحله برگزارشد وحزب آزادي وعدالت بيشترين درصدآرا را بدست آورد تا بدين ترتيب روند انتقال قدرت از شوراي نظامي به دولت منتخب تسريع يابد.
درپي اعلام مكمل جديد قانون اساسي ازطرف شوراي عالي نظامي كه درجهت افزايش اختيارات وحق دخالت وقانون گذاري خودش محسوب ميشود،خشم واعتراض مردم وگروههاي سياسي مصررا برانگيخت وآنها اين اقدام رادر راستاي بقا وتقويت دولت نظامي دراين كشور تلقي ميكنند.
باشدت گرفتن مخالفت هابرسرانتقال قدرت وفشارهاي مردمي تمام 11عضوكابينه دولت موقت به رهبري"عصام شرف"،استعفا دادند.
سرانجام با نامه اي ازسوي رئيس شوراي عالي نظامي اختيارات به قوه مقننه واگذار و اولين جلسه پارلمان جديد مصر در23 ژانويه درحالي برگزار شد كه اكثريت پارلمان دراختيار اسلام گرايان قرار داشت.
در پيش نويس قانون اساسي جديد مصر، حقوق گروه‌هاي مذهبي و اقليت‌هاي قومي و نيز موضوع تقسيم قدرت و اختيارات بين پارلمان و رئيس جمهور تعيين خواهد شد وانتظار ميرود كه اختيارات رئيس جمهور بعدي مصر درهمين پيش نويس روشن شود.
مردم مصر با شركت گسترده درانتخابات رياست جمهوري به اهداف قيام نزديك ترشدند وسرانجام بااعلام نتايج در4 تيرماه 91 وبدست آوردن 52درصد آرا ازسوي مرسي،مردم مصردرسراسر اين كشور پيروزي خود راجشن گرفتند.
