انجام بازي هاي فكري  و تكرار اين بازي ها موجب افزايش مهارت فرد درانجام آن بازي ميشود و توانايي يادگيري راافزايش ميدهد ولي به معناي باهوش تركردن يك انسان نيست.

ورزش وفعاليت بدني مداوم ومنظم باعث حفظ تيزهوشي وكاهش خطر كم شدن توان ذهني مي شود.

اما بايد توجه كرد كه پايه مسائل مربوط به يادگيري وهوش درسنين پايين شكل ميگيرد.

مسلما ارتباطات اجتماعي سالم ومثبت باعث افزايش كارايي مغز وقدرت تصميم گيري ودرنهايت رشد سطح هوش ميشود؛چون انسان ومشخصا" كودك دراجتماع وگروه انواع مهارتها رامي آموزد ودر معرض تصميمات وشرايط پيچيده تر قرار گرفته واين باعث افزايش فعاليت ورشد مغز ميگردد.

هوش كودك عليرغم نقش ژنتيك كه حدود 40درصد موروثي است، ازهمان روزهاي ابتداي تولد اوشكل ميگيرد وبا نحوه تربيت ومراقبت وهمچنين تشويق حركات كودك رابطه مستقيم دارد؛بنابراين محيط نقش پررنگ تري را در ميزان هوش افراد ايفا مي كند.

رژيم غذايي نامناسب واستفاده ازمواد فرآوري شده به دليل آنكه فاقد بسياري ازمواد ضروري جهت رشد مغزدر سنين پايين مي باشند موجب بهره هوشي كمتر درسنين بالاتر ميشود.

قند ونشاسته سوخت اصلي مغزهستند وافت قندخون ميزان يادگيري وتمركزرا كاهش ميدهد؛ بنابراين استفاده ازلبنيات،مواد پروتئيني،حبوبات ووعده هاي سالم ازجمله ميوه وسبزيجات در روز و در رِاْس همه تغذيه باشير مادر دردوران نوزادي كه منبع غذايي اصلي براي نوزاد است،قدرت يادگيري و فعاليت مغز راافزايش ميدهد. 

انواع بازي هاي فكري وگروهي وايجاد تعاملي بين حواس پنج گانه مانند گوش كردن موسيقي،لمس اشيا،سينه خيزرفتن به سمت جسمي، باعث ايجاد ارتباط همزمان بين حواس ودرنتيجه تقويت مهارت هاي حسي وافزايش فعاليت ذهني وهوشي كودكان درسنين پايين ميگردد.

خواندن كتاب،موجب افزايش تمركزوقدرت يادگيري مي شود كه اين عامل موجب تثبيت هوشياري وفعاليت مغز ميگردد.
ِ
