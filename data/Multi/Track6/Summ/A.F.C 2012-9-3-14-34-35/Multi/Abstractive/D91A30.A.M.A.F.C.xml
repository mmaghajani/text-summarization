ارکستر سمفونیک در ایران توسط غلامحسین مین باشیان در سال1312بانام ارکستر بلدیه تاسیس شد.از آن زمان تاکنون این ارکستر دوره اوج کوتاه و دوره های رکود بلند مدتی را تجربه کرده است.فریدون ناصری بعد از ناصر مرتضی پور از سال 69 هدایت ارکستر را تا آخر عمرش یعنی سال 84برعهده داشت والبته به خاطر ضعف جسمانی وی، رهبران مهمانی چون نصیر حیدریان،شهرداد روحانی،ایرج صهبایی،منوچهر صهبایی، وعلی رهبری؛ارکستررا هدایت می کردند؛ تااینکه نادر مشایخی رهبر دائم شد ولی وزارت ارشاد تصمیم به تغییر وی گرفت ورهبری ارکستر را به رهبران مهمان داد،رهبرانی چون:لوریس چکناواریان،مجید انتظامی،منوچهر صهبایی که برنامه های مختلفی اجرا کردند؛ تااینکه منوچهر صهبایی  با گذاشتن شروطی چون  روشن شدن وضعیت قرارداد،حقوق وبیمه نوازندگان و خریدن ساز جدید؛رهبری ارکستر را بر عهده گرفت اما  سختگیری های وی سبب تغییر شان  از جانب وزارت شد و شهداد روحانی به عنوان رهبر مهمان به ایران آمد و در سال90نخستین کنسرتش را اجرا کردو بعد ها به عنوان رهبر دائم ارکستر سمفونیک معرفی شد.بابک رضایی مدیر عامل انجمن موسیقی گفت:ما برای رهبری ارکستر ازافراد تحصیلکرده در رشته رهبری ارکستر دعوت به همکاری کرده ایم و نازنین آقاخانی به عنوان یک فرد تحصیلکرده تمرین ارکستر را برعهده گرفته است.آقاخانی 30ساله بعد از رفتن روحانی تمرینات را رهبری می کرد وی فعالیت موسیقی را از کودکی با نواختن پیانو آغاز کرده است و بعد از آن آهنگسازی و رهبری ارکستر کرده است. شاهین فرهت  گفت: از ضروریات ارکستر سمفونیک تهران داشتن یک برنامه مدون و منسجم برای اجرا های متفاوت در طول سال است که این مهم با داشتن یک مدیر اداری ورهبر ثابت امکان پذیر است واگر اینگونه شود سطح ارکستر بالا میرود.
وی افزود: دعوت از رهبر مهمان پاسخگوی نیاز ارکستر درکوتاه مدت است و در حالی که استمرار در تمرین قطعات با رهبر ثابت مهم است.از ویژگی های یک رهبر ارکستر می توان به مواردی چون:مدیریت مسائل عاطفی و هنری ارکستر،ارتقای سطح فنی،با اعضای ارکستر صمیمانه رفتار کند تاآنان با دل و جان بنوازند؛اشاره کرد.6ماه است که ارکستر سمفونیک تهران بدون حضور رهبر دائمی  اداره می شود و این نگرانی ها را برای دچار شدن به سرنوشتی مشابه ارکستر ملی افزایش می دهد.با اعلام نام ماتیاس کروگر 30ساله به عنوان رهبر مهمان 
نکته ای مطرح شد وآن نبود رزومه و نبود نامی از وی در اینترنت بودوشاید دلیل انتخاب وی دستمزد بسیارکمش باشد. نادر رضایی پور به عنوان رهبر میهمان جدید ارکستر سمفونیک تهران معرفی شد وی از 10سالگی به یادگیری  موسیقی پرداخته و تاکنون به تدریس ورهبری ارکستر های مختلف پرداخته است.
این بار درک گلیسون ایرلندی رهبری ارکستر را به عهده گرفت ؛گلیسون رزومه پرباری داردو ارکستر های زیادی را در اروپا و آمریکا اجرا و ضبط کرده است.ترابی ،طی حکمی نادر مرتضی پور را به عنوان رهبر ثابت ارکستر سمفونیک تهران منصوب کرد.