بررسی ها نشان می دهد که مصرف نمک در ایرانیها بیشتر از حد مجاز است و پزشکان نسبت به این مسئله ابراز نگرانی می کنند .دکتر زیبایی نژاد می گوید: 6گرم نمک تنها از طریق نان وارد بدن می شودو12تا13گرم از طریق ترشیجات و غذاهای مختلف ؛درحالی که در طول روز 4یا5گرم باید نمک خورد. دکتر عبداللهی نیز گفت:ارتباط بین مصرف زیاد نمک و افزایش فشار خون به ویژه در افرادی که سابقه ی خانوادگی فشار خون بالا دارند به طور قطعی ثبت شده است ومصرف زیاد نمک در سالمندان موجب پیشرفت بیماری های قلبی می شود؛البته مصرف نمک به مقدار محدود و متعادل لازم است چرا که نمک یکی از مواد لازم برای سوخت و ساز مواد غذایی در بدن ،انتقال پیامهای عصبی و کارکرد صحیح عضلات است.تحقیقات نشان می دهد که مصرف زیاد نمک به رگ ها ی خونی آسیب می رساندو شرایط آسم را تشدید می کند ،و در شرایط غیر طبیعی اثرات مضری بر کلیه ها داردو در بسیاری از زنان که دچار ورم قوزک پا ،ادم و تنگ شدن انگشتر دستشان هستند ،کاهش مصرف نمک ورم وادم آنها را کاهش می دهد ومصرف زیاد نمک در ایجاد سنگ کلیه نیز ارتباط دارد وباعث پوکی استخوان می شود.مصرف اندک نمک ابتلا به سرطان را کاهش می دهد.از فواید نمک می توان به ثابت کردن ضربان غیر عادی قلب،تنظیم فشار خون ،پیشگیری از سکته مغزی وحمله قلبی،خارج کردن اسیدیته اضافی که در بدن به وجود آمده ،حفظ تعادل مقدار قند خون ،فراهم کردن انرژی لازم برای بدن،جذب مواد مغذی،صاف کردن حنجره،تنظیم خواب و همچنین برای بیماری زکام و سینوزیت و قسمتی از درمان دیابتی هاست ؛همچنین به عنوان یک ماده طبیعی ضد افسردگی عمل می کند.برای کاهش مصرف نمک می توان موارد زیر را اجرا کرد:استفاده از گوجه فرنگی به جای رب،استفاده از کره های بدون نمک،استفاده از یک قاشق سیر به جای نصف قاشق نمک در غذا واستفاده از گوشت تازه به جای سوسیس و کالباس.التهاب بینی و گونه ها ،پف آلودگی،سیاهی دور چشم و تورم سایر نقاط بدن همگی نشان دهنده ی احتباس آب و مواد زائد در بافت های نرم بدن است و علت آن سدیم موجود درنمک است،سدیم سبب جذب آب به درون سلول ها شده وپتاسیم به دفع ملکول های آب ومواد زائد از درون سلول کمک می کند.
پژوهشگران درباره مصرف نکردن نمک به اندازه کافی هشدار دادند و گفتند نمک به میزان تعادل برای بدن ضروری است.برای پایین آوردن میزان سدیم دریافتی می توان توصیه های زیر را اجرا کرد؛البته سدیم برای ایجاد پیام عصبی در سلول های عصبی ضروری است:استفاده از مواد غذایی تازه وکم نمک به جای غذای آماده وکنسرو شده ،استفاده از پایه عصاره آناناس وپرتقال برای خواباندن گوشت،استفاده از انواع سبزی معطر و چاشنی ونیاوردن نمکدان بر سر سفره.هر فرد روزانه نزدیک به 3500میلی گرم  سدیم نیاز دارد که البته بیمارانی که فشار خون و بیماری قلبی دارند این را به میزان 1500تا2300میلی گرم در روز باید کاهش دهند.پژوهشگران با آزمایش به روی 3600 نفر به شناخت حیرت انگیزی دست یافتند: افرادی که کم نمک می خورند بیشتر در اثر ابتلا به بیماری های قلب و عروق می میرند.