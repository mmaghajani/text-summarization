 وجود رگه‌هاي عقيدتي مشترک ميان اخوان‌المسلمين مصر و جنبش حماس در غزه موجب شده تا جنبش‌هاي اسلامي مصربراي زمينه‌سازي سرنگوني رژيم مبارک، دست به يک وحدت تاکتيکي بزنند.
مردم مصر با الهام گرفتن از موفقیت انقلاب تونس، انقلاب علیه رژیم حاکم را آغاز کرده و خواهان سرنگونی رژیم حسنی مبارک، لغو قانون حالت فوق العاده، افزایش حداقل دستمزدها، پایان دادن به خشونت‌ها و روی کار آمدن دولتی مردمی شدند.
در طول اعتراض‌های مردمی مصر "حسنی مبارک" سه بار برای مردم صحبت کرد و در سخنرانی‌های خود گفت که حاضر نیست از مقام خود استعفاء دهد، اما در انتخابات سپتامبر ۲۰۱۱ شرکت نخواهد کرد، او همچنین قول داد که بندهایی از قانون اساسی کشور را نیز تغییر ‌دهد.
 انقلاب مصر در 25 ژانویه 2011 آغاز و در 11 فوریه با کناره‌گیری حسنی مبارک از قدرت و سپردن اختیاراتش به "شورای عالی نیروهای مسلح" این کشور متشکل از فرماندهان ارشد ارتش به ریاست "ارتشبد محمد حسین طنطاوی" به پیروزی رسید.

اعتراض‌ها همچنان ادامه یافت و انقلابیون به تحصن خود در میدان التحریر ادامه دادند و با دادن فراخوانی از مردم مصر دعوت کردند، در راهپیمایی بزرگ روز سه‌شنبه اول فوریه مشارکت کنند.
در این زمان مبارک از نخست‌وزیر خود "احمد شفیق" خواست با انقلابیون مذاکره کند. این درحالی است که مبارک کابینه جدید خود را نیز معرفی کرد.
 ارتش مصر در بیانیه‌ای بر حق قانونی ملت مصر تاکید و اعلام کرد، خواسته‌های مردم را قانونی می‌داند.  
 هزاران نفر از مردم مصر خواستار انحلال پارلمان شدند. در همین حال مبارک به منظور مقابله با گسترش اعتراض‌های مردمی، تشکیل کمیته‌ای برای ایجاد اصلاحات در قانون اساسی این کشور را تصویب کرد و از افزایش 15 درصدی در حقوق کارمندان و بازنشستگان مصر خبر داد,اما انقلابیون در واکنش به این تصمیم، این افزایش حقوق را دیر و میزان آن را کم خواندند.
 عمر سليمان ، رئيس سازمان اطلاعات مصر به عنوان معاون رئيس جمهور مصر سوگند ياد کرده و حسني مبارک، احمد شفيق را به عنوان نخست وزير جديد انتخاب کرده است. 
سرانجام در یازدهم فوریه (بیست ‌و دوم بهمن) "عمر سلیمان" اعلام کرد: حسنی مبارک پس از سی سال از مقام ریاست جمهوری استعفا داده و هم‌اکنون، قدرت در دست ارتش مصر است.
دو روز پس از سرنگونی مبارک از قدرت در 13 فوریه شورای عالی نظامی اعلام کرد، تا برگزاری انتخابات پارلمانی و ریاست جمهوری که در شش ماه دیگر انتخاب می شود بر سر قدرت خواهند ماند.
بر اساس اعلام نتایج نهایی انتخابات پارلمانی مصر، حزب "آزادی و عدالت"، شاخه سیاسی جماعت اخوان ‌المسلمون بیش از ‌47 درصد و حزب سلفی النور 25 درصد کرسی‌ها را به دست آوردند تا اسلام‌گرایان 75 درصد کرسی‌های پارلمان را به خود اختصاص دهند.
حاکمان نظامي مصر که پس از سرنگوني حسني مبارک تا کنون قدرت را به طور موقت در اختيار دارند، اختيارات قانون‌گذاري را به پارلمان جديد واگذار کرده‌اند.
قانونگذاران مصري به طرح تشکيل مجلس مؤسسان با ۱۰۰ عضو براي تدوين پيش‌نويس قانون اساسي جديد اين کشور راي داده‌اند,
مجلس مؤسسان قرار است درباره اختيارات رياست جمهوري و نقش آينده سياسي شوراي عالي نيروهاي مسلح تصميم گيري کند.
پارلمان مصر برکناري دولت اين کشور را که از حمايت ارتش برخوردار است خواستار شد.
ديوان عالي قانون اساسي مصر با صدور حکمي پارلمان اين کشور را منحل و اعلام کرده است انتخابات پارلماني برخلاف قانون اساسي برگزار شد,در پي صدور اين حکم، حاکمان نظامي مصر بي‌درنگ اعلام کردند اختيار کامل قوه مقننه را در اختيار دارند.
كميته انتخابات مصر ليست نهايي نامزدهاي انتخابات رياست جمهوري اين كشور را انتخاب كرد كه در اين ليست نام احمد شفيق، آخرين نخست وزير رژيم سابق اين كشور نيز در آن به چشم مي‌خورد.
گروههای سیاسی مصر واکنش های گسترده‌ای را در رد مکمل قانون اساسی صادر شده از سوی شورای نظامی این کشور از خود نشان دادند.
سلطان فاروق، رييس کميسيون عالي انتخابات رياست جمهوري مصر روز يکشنبه (۴ تير) گفت که مرسي تقريبا ۵۲ درصد آراء معادل ۱۳ ميليون راي به صندوق انداخته شده را به دست آورده است.
در پی انحلال پارلمان توسط دادگاه قانون اساسی مصر رئیس‌جمهوری این کشور پس از رسیدن به قدرت اعلام کرد که پارلمان باید به فعالیت‌های خود ادامه دهد و بنا به دستور وی پارلمان نشستی را برگزار کرد که این امر اعتراض دادگاه عالی قانون اساسی را به دنبال داشت و به مرسی 32 ساعت مهلت داد تا حکم خود را پس بگیرد.
رئیس‌جمهوری مصر در پی اصرار دادگاه عالی قانون اساسی این کشور مبنی بر انحلال پارلمان، با اعلام اینکه به حکم دادگاه قضایی احترام می‌گذارد تاکید کرد به این حکم تن می‌دهد.


