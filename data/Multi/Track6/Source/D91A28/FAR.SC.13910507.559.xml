<?xml version="1.0" encoding="utf-8" ?>
<DOC>
<DOCNO>559</DOCNO>
<DATE-TIME>1391/05/07</DATE-TIME>
<CATEGORY>علمی</CATEGORY>
<TITLE>تحقیقات در انگلیس نشان داد
مصرف اندک نمک ابتلا به سرطان معده را کاهش می‌دهد</TITLE>
<SUMMARY>خبرگزاری فارس: تحقیقات پزشکی در انگلیس نشان داد که مصرف اندک نمک در روز احتمال ابتلا به سرطان معده را کاهش می دهد.</SUMMARY>
<NARRATIVE></NARRATIVE>
<TEXT>
به گزارش فارس به نقل از خبرگزاری خاورمیانه، این تحقیقات حاکی است: مصرف میانگین پایین نمک در رژیم غذایی روزانه به میزان قابل ملاحظه‌ای از ابتلا به انواع سرطانها و در صدر آن سرطان معده پیشگیری می‌کند.

این تحقیقات توصیه کرد: ضروری است مصرف میانگین نمک در روز از 6 گرم فراتر نرود. این در حالی که میانگین مصرف روزانه کنونی نمک در بین انگلیسی ها حدود 8.6 گرم است.

این تحقیقات در حالی منتشر می‌شود که آمارها از کاهش نسبی میانگین مصرف نمک در بین انگلیسی‌ها از 9.5 گرم در روز در سال 2000 میلادی به 8.6 گرم در سال 2008 میلادی حکایت دارد.

تحقیقات در گذشته نشان داد که حدود یک پنجم انگلیسی‌ها در مصرف نمک در رژیم غذایی روزانه خود زیاده روی می کنند.

نمک از املاح سدیم و کلر تشکیل شده است. در بزرگسالان، هنگامی که مقدار سدیم دریافتی زیاد باشد، بدن آب زیادی را نگه می‌دارد و مقدار مایعات جمع شده در بدن بسیار زیاد می‌شود.

بسیاری از دانشمندان بر این باورند که همین عامل باعث پرفشاری خون می‌شود و این خود عاملی است برای بیماری قلبی و سکته، زیرا این مقدار زیاد مایعات در حین عبور از قلب به اعضای بدن می‌روند و باعث خستگی و درد در اندام ها می‌شوند و این خود عاملی برای ظاهر شدن بیماری کرونری (انسداد رگهای قلب) است.

در بدن بزرگسالان، مقداری از نمک دریافتی از طریق کلیه‌ها و به وسیله ادرار کردن از بدن خارج می شود اما در بدن نوزادان، کلیه ها هنوز توانایی کافی برای خارج کردن نمک از بدن را ندارند.

نمک فوایدی هم دارد که بیشترین اثر مفید نمک، ثابت کردن ضربان غیر عادی قلب است و به تنظیم فشار خون می کمک می کند.

خارج کردن اسیدیته زیادی که در بدن به وجود آمده است، حفظ تعادل مقدار قند خون، فراهم ساختن انرژی لازم برای بدن، کمک به عملکرد صحیح سلول های عصبی، جذب مواد مغذی، صاف و نرم کردن حنجره و جلوگیری از چسبناک شدن مخاط که معمولا در تنگی نفس دیده می‌شود، از جمله دیگر فواید نمک به شمار می‌رود.

نمک همچنین برای بیماری زکام و سینوزیت بسیار مفید است و یک آنتی هیستامین طبیعی است و جلوگیری از کرامپ یا گرفتگی عضلانی و ریزش بزاق در حین خوابیدن جلوگیری می کند و برای ساخت استخوان مهم است.

نمک برای تنظیم خواب نیز مهم است و به عنوان یک هیپنوتیسم طبیعی عمل می کند و قسمتی از درمان بیماران دیابتی است و استفاده از آن بر روی زبان، موجب توقف سرفه های خشک می شود.

انتهای پیام/</TEXT>
</DOC>