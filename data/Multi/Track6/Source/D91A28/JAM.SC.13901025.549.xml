<?xml version="1.0" encoding="utf-8" ?>
<DOC>
<DOCNO>549</DOCNO>
<DATE-TIME>1390/10/25</DATE-TIME>
<CATEGORY>علمی</CATEGORY>
<TITLE>مصرف زياد نمك ، آسم را تشديد مي‌كند</TITLE>
<SUMMARY>جام جم آنلاين: كارشناس دفتر بهبود تغذیه جامعه وزارت بهداشت، درمان و آموزش پزشكی گفت: مصرف زیاد نمك، بیماری آسم را تشدید می كند.</SUMMARY>
<NARRATIVE></NARRATIVE>
<TEXT>
سعیده معانی افزود: كاهش مقدار مصرف نمك در رژیم غذایی باعث بهبودی التهاب راه‌های تنفسی و افزایش اكسیژن ورودی به جریان خون می‌شود.

معانی با بیان اینكه مصرف بالای نمك باعث كاهش فعالیت‌های ریوی می‌شود، خاطرنشان كرد: غذاهای پر نمك منجر به بروز مشكلاتی مثل فشار خون بالا، تورم ریوی و انسداد مسیر تنفسی می‌شود.

كارشناس دفتر بهبود تغذیه جامعه وزارت بهداشت، درمان و آموزش پزشكی تصريح كرد: مصرف نمك زیاد همچنین باعث افزایش احتباس مایعات در بدن می شود و كاهش آن در این شرایط حدود دو لیتر از مایعات بدن (دو كیلو گرم از وزن بدن) را كاهش می دهد.

معانی افزود: در بسیاری از خانم هایی كه دچار ورم قوزك پا و تنگ شدن انگشتر در دستشان هستند، با كاهش مصرف نمك در غذای خود، ورم بدن آنها بسیار كاهش می یابد.(ايرنا) </TEXT>
</DOC>