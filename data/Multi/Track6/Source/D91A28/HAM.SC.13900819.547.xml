<?xml version="1.0" encoding="utf-8" ?>
<DOC>
<DOCNO>547</DOCNO>
<DATE-TIME>1390/08/19</DATE-TIME>
<CATEGORY>علمی</CATEGORY>
<TITLE>پژوهش جدید و تردید در کاهش نمک مصرفی </TITLE>
<SUMMARY></SUMMARY>
<NARRATIVE></NARRATIVE>
<TEXT>
سلامت > تحقیقات- همشهری آنلاین:
گرچه کم کردن نمک مصرفی فشار خون را کاهش می‌دهد، یک پژوهش جدید نشان می‌دهد که این کار همچنین ممکن است میزان کلسترول، تری‌گلیسرید و سایر عوامل خطرساز بیماری قلبی را افزایش دهد.

به گزارش هلث‌دی نیوز پژوهشگران می‌گویند در این نطقه هنوز کاملا روشن نیست که این یافته‌ها چه اثری بر سلامت درازمدت افراد خواهد داشت.

دکتر نیلس گرادال، متخصص پزشکی داخلی و بیماری‌های روماتیسمی در بیمارستان دانشگاه کپنهاگن در دانمارک، و سرپرست این پژوهش گفت: "به نظر من، مردم عموما نباید درباره مصرف نمک نگران باشند."

دهه‌ها است که کارشناسان بهداشتی گفته‌اند که کاهش مصرف نمک یا سدیم خطر بیماری قلبی و سکته مغزی را کاهش می‌دهد و کاهش میزان نمک در غذاهای آماده و فرآوری‌شده یکی از سیاست‌های دولتی بوده است.

اصول راهنمای جدید آمریکا در حال حاضر توصیه می‌کند که افراد 2 ساله و بالاتر مصرف سدیم روزانه را به کمتر از 2300 میلی‌گرم کاهش دهند.

بسیاری از کارشناسان می‌گویند افراد 51 ساله و بالاتر، سیاه‌پوستان و هر کسی که فشار خون بالا، دیابت یا بیماری مزمن کلیوی باید میزان مصرف نمک‌شان را به زیر 1500 میلی‌گرم کاهش می‌دهند.

و انجمن قلب آمریکا مصرف روزانه 1500 میلی‌گرم نمک را برای همه آمریکاییان کافی می‌داند.

اما میانگین مصرف نمک روزانه آمریکاییان 3400 میلی‌گرم است که بر حسب این استانداردها بسیار بالا است.

یک بررسی اروپایی اخیرا نشان داد که میزان کمتر دفع سدیم با افزایش خطر مرگ و میر ناشی از بیماری قلبی ارتباط دارد و میزان بالاتر دفع سدیم با افزایش خطر فشار خون یا عوارض بیماری قلبی در افراد سالم ارتباطی ندارد.

این بررسی که این هفته منتشر شد، داده‌های مربوط به 167 بررسی را که رژیم غذایی حاوی سدیم بالا را با رژیم غذایی حاوی سدیم پایین را مورد مقایسه قرار داده بودند، مورد بازبینی قرا رداده است.

مصرف کمتر نمک فشار خون را در سفیدپوستان، سیاه‌پوستان و آسیایی‌ها که فشار خون طبیعی یا فشار خون بالا دارد، کاهش می‌دهد.
اما این اقدام با افزایش قابل‌توجه میزان کلسترول، تری‌گلیسرید، آنزیم رنین (که در تنظیم فشار خون دخیل است) و هورمون‌های نورآدرنالین و آدرنالین ( که بر فشار خون و ضربان قلب موثرند) همراه بود.

در حال حاضر روشن نیست که آیا این تغییرات در درازمدت ممکن است باعث حملات قلبی یا سکته‌های مغزی بیشتری شوند یا نه.
اما این یافته‌ها این موضوع را مطرح کرده است که افراد در واکنش به نمک مصرف ممکن است پاسخ‌های متفوتی بدهند.

دکتر سوزان استین‌برن، متخصص پیشگیری از بیماری‌های قلبی در بیمارستان لنوکس هیل در نیویورک سیتی می‌گوید: "افرادی وجود دارند که نسبت به دیگران حساسیت بیشتری به نمک دانند."

به گفته پیام برای عموم مردم هنوز همان توصیه قبلی است: مصرف کمتر نمک برای سلامتی شما بهتر است.

و حتی افرادی که مصرف نمک یا سدیم‌شان را در حدود طبیعی نگه می‌دارند، باید بدانند شاید تنها این کار کافی نباشد.

کارن کونگرو، مدیر برنامه رفاه برای زندگی در مرکز بیمارستانی بروکلین در نیویورک سیتی می‌گوید "لازم است افراد سبک زندگی‌شان را با مصرف بهتر مواد معدنی، مصرف غذاهای گیاهی بیشتر و ورزش بیشتر در زندگی روزانه‌شان بهبود بخشند."</TEXT>
</DOC>