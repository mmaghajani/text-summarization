<?xml version="1.0" encoding="utf-8" ?>
<DOC>
<DOCNO>542</DOCNO>
<DATE-TIME>1389/03/30</DATE-TIME>
<CATEGORY>علمی</CATEGORY>
<TITLE>بهبود روحیه با مصرف مقدار مناسب نمک </TITLE>
<SUMMARY></SUMMARY>
<NARRATIVE></NARRATIVE>
<TEXT>
تغذیه > رژیم- همشهری آنلاین - شهره فرجی:
محققان دانشگاه یووا می‌گویند: نمک می‌تواند به عنوان یک ماده طبیعی ضد افسردگی عمل کند.

محققان دانشگاه یووا طی تحقیقی بر روی موش‌ها،‌ دریافتند، اگر نمک به اندازه لازم مصرف شود می‌تواند به عنوان یک ماده طبیعی ضدافسردگی عمل کند.

پژوهشگران طی این بررسی دریافتند موش‌هایی که به مقدار لازم نمک دریافت نمی‌کنند، اغلب از انجام کارهایی که به طور طبیعی از آن‌ها لذت می‌برند مانند نوشیدن آب قند، سرباز می‌زنند و این اکراه در واقع نشانه افسردگی در آنان است.

البته تحقیقاتی که در این خصوص انجام گرفته حاکی از آن نیست که عدم رغبت به انجام کارهای روزانه،  نشانه یک افسردگی کامل و تمام عیار است ولی می‌‌تواند از مهمترین اشکال افسردگی روانی محسوب شود.

پژوهشگران دریافته‌اند که مردم حتی با وجودی که می‌دانند مصرف زیاد نمک خطرناک و برای سلامتی آنان مضر است و باعث بروز بسیاری از بیماری‌ها مانند فشارخون و بیماری‌های قلبی می‌شود، اما معمولا برای بهبود خلق و روحیه‌اشان کمی بیشتر نمک به غذای خود اضافه می‌کنند.[استاندارد اجباری برای مواد غذایی و نوشیدنی‌های دارای نمک بالا]

به گفته متخصصان، ‌بدن برای کار کردن به سدیم نیاز دارد که در ترکیب با کلراید، نمک را تشکیل می‌دهد اما مصرف این ماده باید در حد متعادل و بدون زیاده‌روی باشد تا از ابتلا به بسیاری از بیماری‌ها پیشگیری شود.

تحقیقات نشان می‌دهد، حدود 77 درصد از نمکی که وارد بدن ما می‌شود از طریق مصرف غذاهای آماده و حاضری است که بیشتر در رستوران‌ها سرو می‌شود.

آژانس استانداردهای غذایی انگلیس اعلام کرده است که هر فرد بزرگسال به طور متوسط نباید بیشتر از 6 گرم در روز نمک مصرف کند.[مصرف نمک آمریکایی‌ها چند برابر مقدار ضروری است]

نتایج این تحقیق بار دیگر بر ضرورت رعایت رژیم غذایی سالم و متعادل تاکید می‌کند.

http://www.medicalnewstoday.com/articles/141778.php
http://www.persiacloob.com</TEXT>
</DOC>