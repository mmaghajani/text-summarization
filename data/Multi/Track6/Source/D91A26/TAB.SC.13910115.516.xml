<?xml version="1.0" encoding="utf-8" ?>
<DOC>
<DOCNO>516</DOCNO>
<DATE-TIME>1391/01/15</DATE-TIME>
<CATEGORY>علمی</CATEGORY>
<TITLE>اندازه گیری كوچكترين واحد جرم اتمي </TITLE>
<SUMMARY></SUMMARY>
<NARRATIVE></NARRATIVE>
<TEXT>
محققان مؤسسه نانوفناوري كاتالان اسپانيا با استفاده از نانو لوله‌هاي كوتاه موفق به اندازه‌گيري اتم در كوچكترين واحد جرم شده‌اند.

به گزارش ايسنا در اندازه‌گيري زيراتمي كوچكترين واحد سنجش «يوكتوگرم» نام داشته كه يك سپتیلیون يك گرم است.

نانولوله‌ها با لرزش در فركانسهاي مختلف بسته به جرم ذرات و مولكولهاي روي آنها به اندازه‌گيري كوچكترين وزنها مي‌پردازند. تا كنون ميزان 100 يوكتوگرم يا يك دهم زپتوگرم به عنوان كوچكترين ميزان جرم اندازه‌گيري شده توسط حساس‌ترين حسگرها به شمار مي‌رفت.

محققان اسپانيايي با استفاده از نانولوله‌هاي كوتاه كه از وضوح بالا و قابليت كاركرد در دماهاي بسيار پايين براي سنجش برخوردار بوده، استفاده كردند. اگرچه تجهيزات اندازه‌گيري براي كاهش اختلال توسط ديگر اتمها در خلاء قرار داده شده بود، اين محققان تمام اتمهاي اضافه را با بالا بردن حرارت در لوله‌ها براي باز كردن پيوندهاي ميان اتمها حذف كردند.

اين حسگر سپس توانست وزن يك اتم زنون را به نزديكترين يوكتوگرم يا ميلياردها ميليارد ميليونيوم يك گرم بسنجد. اين اولين مقياس با قابليت شناسايي يك پروتون بوده كه از وزن 1.7 يوكتوگرم برخوردار است.

محققان اميدوارند بتوانند از اين مقياسها در تشخيص عناصر مختلف در نمونه‌هاي شيميايي كه تنها چند پروتون با هم تفاوت دارند، استفاده كنند. همچنين مي‌توان از اين مقياسها در تشخيص شرايط سلامتي با شناسايي تفاوتهاي مقياس پروتوني در توده‌هاي مولكولي نشانگر بيماري استفاده كرد. </TEXT>
</DOC>