<?xml version="1.0" encoding="utf-8" ?>
<DOC>
<DOCNO>506</DOCNO>
<DATE-TIME>1389/05/04</DATE-TIME>
<CATEGORY>علمی</CATEGORY>
<TITLE>روش‌جدید از بین‌بردن تومورها با فن‌آوری نانو</TITLE>
<SUMMARY></SUMMARY>
<NARRATIVE></NARRATIVE>
<TEXT>
مطالعات متعدد محققان نشان مي‌دهد كه از نانوذرات طلا مي‌توان به‌عنوان عوامل ضد سرطان استفاده كرد.

به گزارش فارس، با تابش نور به نانوذرات طلا به‌سرعت گرم مي‌شوند، گرماي كافي سبب مي‌شود تا ميكروحباب‌هاي قابل انفجاري توليد شوند كه سلول‌هاي سرطاني مجاور خود را از بين مي‌برند، اين فرايند فيزيكي را اثر فتوترمال مي‌نامند. براي كمك به اين رويكرد، محققان دانشگاه كاليفرنيا، لوس آنجلس، روشي را براي ايجاد خودآراهاي سوپرمولكولي از نانوذرات طلا ابداع كرده‌اند كه به‌عنوان عوامل خيلي مؤثر فتوترمال عمل مي‌كنند و اندازه‌ي آنها مناسب براي ارسال به تومورهاست.

شيان رونگ تسنگ و همكارانش نتايج تحقيقات خود را مجله‌ شيمي، نسخه‌ بين‌المللي با عنوان اثرات «فتوترمال‌هاي نانوذرات طلا با قابليت خودآرايي به‌صورت سوپرمولكولي براي درمان سلول‌هاي سرطاني از طريق هدف‌گيري» منتشر كرده‌اند.

براي ساخت نانوذرات طلاي سوپرمولكولي خودآرا، محققان از يك جفت مولكول، سيكلودكسترين و آدامانتان، استفاده مي‌كنند كه با يكديگر پيوندي قوي دارند.

براي اين مطالعه، محققان از تركيبات 118 نانومتري طلا استفاده كردند كه ثابت شد كه زماني كه به اين تركيبات پرتو ليزر تابانده مي‌شود، دماي تركيب‌ها سريعاً به بالاي 374 درجه‌ي سانتي گراد (دمايي كه در آن ميكروحباب‌هاي قابل انفجار تشكيل مي‌شوند) مي‌رسد.

براي آزمايش نحوه‌ از بين بردن سلول‌هاي سرطاني با اين تركيبات، محققان آنها را به سلول‌هاي سرطان مغز اضافه كردند و تحت تشعشع قرار داده، تعداد سلول‌هايي را كه ظرف مدت دو ساعت از بين برده شده بودند محاسبه كردند.
براي كنترل، محققان آزمايش را با سلول‌هاي فاقد گيرنده براي عوامل هدف گيري‌كننده تكرار كردند و آنها را به نانوذرات اضافه كردند. نتايج اين آزمايش‌ها نشان داد كه نانوذرات هدفمند مي‌توانند سلول‌هاي هدفمندشده‌ي تومور را از بين ببرند؛ در حالي كه اين نانوذرات قادر به از بين بردن سلول‌هاي تومور بدون داشتن گيرنده براي هدف‌گيري نيستند. آزمايش‌ها بيشتر نشان دادند كه نانوذرات طلاي 2 نانومتري در مقايسه با تركيبات سوپرمولكولي، كاراي لازم براي از هدف‌گيري و از بين بردن سلول‌هاي تومور را ندارند.</TEXT>
</DOC>