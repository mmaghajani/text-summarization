<?xml version="1.0" encoding="utf-8" ?>
<DOC>
<DOCNO>504</DOCNO>
<DATE-TIME>1389/03/24</DATE-TIME>
<CATEGORY>علمی</CATEGORY>
<TITLE>ميزگرد فارس/ تكنولوژي نانو در كشاورزي -4
تكنولوژي نانو باقيمانده سموم در محصولات كشاورزي را به صفر مي‌رساند</TITLE>
<SUMMARY>خبرگزاري فارس: يك كارشناس علوم خاك گفت: استفاده از تكنولوژي نانو باقيمانده سموم كشاورزي را به صفر رسانده و كمك ويژه‌اي به صادرات محصولات كشاورزي مي‌كند.</SUMMARY>
<NARRATIVE></NARRATIVE>
<TEXT>
محمود عابدي خرسند در ميزگرد نقش تكنولوژي نانو در كشاورزي گفت: نانو تكنولوژي در زمينه شناسايي بيماريها، حفظ ساختار خاك و افزايش عملكرد محصولات كشاورزي موثر است و مديريت كشور بايد در خدمت تجاري و صنعتي كردن اين علم باشد. مسئول هسته نوآور پارك علم و فناوري دانشگاه تهران گفت: از اين علم در پژوهش صنعتي و غير صنعتي، بيوديناميك مي‌توان استفاده كرد. عابدي گفت: در زمينه نانو فيلتراسيون در كشور كار نشده است و از اين روش مي‌توان در تصفيه آب استفاده كرد. عابدي با تاكيد بر اينكه علم نانو تكنولوژي نبايد انحصاري باشد، گفت: استفاده از اين علم در بخش كشاورزي مشكل باقي مانده سموم كشاورزي كه در صادرات مشكل ايجاد كرده است را بر طرف مي‌كند. عابدي افزود: در 50 سال گذشته استفاده بي‌رويه از سموم و كودهاي شيميايي ساختمان خاك را به هم زده، فلزات سنگين در آن جمع‌شده‌اند و ادامه اين روند كشاورزي را با مشكلات زيادي مواجه خواهد كرد. وي گفت: خاك بستر رشد گياه است و در صورت نداشتن شرايط لازم بر توليد محصولات كشاورزي هم تاثير منفي مي گذارد. عابدي افزود: با استفاده از تكنولوژي نانو مواد آرسنيك و اورانيوم خاك كه براي گياهان مضر است، از بين مي‌رود همچنين مشتقات كلردار و كروم 5 نيز با استفاده از اين روش حذف شده و شرايط براي رشد گياه فراهم مي‌شود. مهندس علوم خاك دانشگاه تهران گفت: اگر خاك فقير باشد گندمي هم كه توليد مي‌شود فقير خواهد بود و اين فقر به كل جامعه تسري پيدا مي‌كند اما با استفاده از اين تكنولوژي مي‌توان خاكها را غني‌سازي كرد. وي گفت: در 36 ميليون هكتار از اراضي كشور مي‌توان زراعت كرد، اما 18 ميليون هكتار آن استفاده مي‌شود كه 6 ميليون هكتار آن گندم است و حدود 85 درصد خاك‌هاي كشور نيز آلوده است. عابدي اظهار داشت: بنابراين ضرورت استفاده از تكنولوژي نانو براي رفع آلودگي خاك‌هاي زراعي و اصلاح آنها براي افزايش سطح زير كشت ضروري است. عابدي گفت: رتبه ايران در سلامت محصولات كشاورزي 122 از 184 كشور جهان است، اين علم 50 سال است در كشورهاي اروپايي صورت تجاري استفاده مي‌شود، بنابراين استفاده از اين علم براي ارتقا رتبه سلامت محصولات كشاورزي ضروري است. وي گفت:‌در كشور بايد آمايش سرزمين داشته باشيم و همه خاكها و مناطق بررسي شود و برنامه‌ريزيها بر همين اساس صورت گيرد. وي گفت: استفاده از اين علم بايد فرهنگ‌سازي و از دولتمردان هم شروع شود تا اعتبار و توجه بيشتري به اين بخش داشته باشند. وي گفت: كشاورزي بيوديناميك و استفاده از نانو تكنولوژي آخرين حلقه پيشرفته اين بخش است و هر كشوري دير اقدام كند، زياد عقب مي‌افتد. وي گفت: استفاده از نانو تكنولوژي در كشاورزي مي تواند مثل انقلاب سبز باشد، ضمن اينكه فاجعه زيست‌‌محيطي هم به بار نمي‌آورد. وي با اشاره به مشكلات پژوهش در كشور گفت: هزينه‌هاي پژوهشي دير وصول مي‌شود و بزرگترين دغدغه پژوهشگران هم بخش مالي است، مالكيت فكري وجود ندارند، اختراعات هم ثبت بين‌المللي نمي‌شود و هر لحظه احتمال لو رفتن اختراعات وجود دارد. مديرعامل شركت ايده‌سازان تدبير گفت: نانو تكنولوژي علم بين رشته‌اي است بهترين راه توسعه آن كاربردي كردن اين علم است. وي گفت: رشته كشاورزي در كشور بايد جدي گرفته شود، ظرفيت‌هاي كشاورزي در كشور آنقدر زياد است كه اگر 75 هزار مهندس كشاورزي جديد هم اضافه شود كفايت نخواهد كرد با اين حال 60 هزار مهندس كشاورزي بيكار در كشور وجود دارد و بقيه هم كه شاغل هستند معمولا در شغل‌هاي غيرمرتبط مشغولند. انتهاي پيام/م</TEXT>
</DOC>