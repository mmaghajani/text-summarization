<?xml version="1.0" encoding="utf-8" ?>
<DOC>
<DOCNO>501</DOCNO>
<DATE-TIME>1389/01/17</DATE-TIME>
<CATEGORY>علمی</CATEGORY>
<TITLE>استفاده از فناوري نانو برای تولید هوای پاک</TITLE>
<SUMMARY></SUMMARY>
<NARRATIVE></NARRATIVE>
<TEXT>
فناوري نانو در صنعت فيلتراسيون كاربرد زيادي دارد و با استفاده از اين فناوري مي‌توان خروجي آب‌هاي فاضلاب‌ها و كارخانجات را فيلتر كرد.

به گزارش فارس، يك نانومتر يعني يك ميلياردم يك متر و در واقع نانو ‌معادل قطر چند اتم‌ است. در فناوري نانو بايد خواص مواد را در مقياس نانو بشناسيم و بدانيم كه هر ماده‌اي در هر اندازه‌اي چه خواصي دارد. همچنين بتوانيم مواد را در آن مقياس توليد كنيم و آن خواص را در كنترل خود داشته باشيم و بتوانيم از آن‌ها استفاده كنيم و موادي با كاركرد جديد بسازيم كه به مجموعه اين فعاليت‌ها فناوري نانو مي‌گوييم.

در بحث نانو به طور روزانه ما شاهد خبرهاي مختلف در حوزه‌هاي مختلف از جمله پزشكي، هوافضا و صنايع ديگر هستيم و از آن ‌جا كه در همه اين بحث‌ها از مواد استفاده مي‌شود، بحث نانو نيز در آن‌ها جايگاه دارد.

نانو در تمامي صنايع تأثيرگذار است و اهميت دارد، همه صنايع در مسير رشد و توسعه خود مجبورند از فناوري نانو استفاده كنند. تاكنون فناوري‌هايي كه بشر در اختيار داشته، در حد ميكرو بوده و با جلو رفتن و پيشرفت‌هاي مختلف به فناوري نانو خواهيم رسيد و صنايع نيز براي رسيدن به اين پيشرفت بايد در اين حوزه فعال شوند.

*توليد نانو فيلتراسيون آب ورودي و فاضلاب نيروگاهي

براي به حداقل رساندن خطر خوردگي لوله‌هاي ديگ بخار و رسوب‌هاي زياد باقيمانده در سطح لوله‌ها و براي تهيه بخار لازم، مي‌بايستي ميزان رسوب در آب ورودي نيروگاه كنترل شود. اين كنترل معمولا توسط روش‌هاي، نصب واحد تصفيه مايعات به طور جزئي و يا كامل براي به حداقل رساندن ناخالصي‌هاي احتمالي خورنده موجود در آب ورودي، در صورت لزوم، تصفيه آب ورودي براي كنترل كردن رسوب ذرات معلق نامحلول و پايين بردن ميزان آن‌ها. آب خروجي نيروگاه كه حاوي مواد خطرناك براي محيط‌زيست است نيز بايد تصفيه و سپس رها شود.

با ورود نانوفيلترهاي ارزان به بازار، به جاي فرآيند پرهزينه تصفيه آب‌هاي صنعتي مي‌توان از نانو فيلتراسيون به عنوان جايگزيني براي بخشي از مراحل تصفيه آب استفاده كرد. نانو فيلتر به معناي فيلتري است كه اندازه حفرات يا سوراخ‌هاي آن در حد و اندازه‌هاي نانومتري است. اين در حالي است كه بسياري از موادي كه در آب وجود دارند، حتي مواد آلي و نيز باكتري‌ها و ويروس‌ها اندازه‌اي بزرگتر از اندازه سوارخ‌هاي نانومتري يك نانوفيلتر دارند. پس مي‌توان با نانو فيلتر‌ها اين مواد را بدون افزودن مواد شيمايي از آب حذف كرد. اين غشاء‌هاي نانومتري مي‌توانند باردار بوده و توانايي حذف يون‌ها را نيز دارا باشند.

 با در دسترس قرار گرفتن اين فيلتر‌ها در نتيجه توسعه فرايند‌هاي ساخت، مي‌توان از طريق كاهش مواد شيمايي مصرفي در هزينه‌هاي توليد صرفه‌جويي كرد.

شركت هلندي norit غشاء‌هاي نانوفيلتراسيون و اولترافيلتراسيوني به نام flow ـ x توليد مي‌كند كه قادر به تصفيه خوراك ورودي با ناخالصي‌هاي تا 200 mg/i اين غشاء‌ها طوري ساخته شده‌اند كه توزيع آب را در همه سطح غشاء تضمين مي‌كند و نيز امكان شستشو در جهت wash ـ Back را نيز دارا است.

شركت Argonide از توليد‌كنندگان اين نوع فيلتر‌ها در آمريكا است. نام تجاري فيلتر توليدي اين شركت نانو سرام است. اين فيلتر قادر به فيلتراسيون كوچك‌ترين ذرات بوده و كارايي آن به خاطر الياف نانومتري آلومينا مي‌باشد كه در ساختمان آن به كار رفته است. اين فيلتر‌ها قادر به فيلتر كردن 9999 / 99% از ويروس‌ها و باكتري‌ها و ميكروب‌ها از آب، با شدت جريان حدود 200 برابر سريع‌تر از غشاء‌هاي مرسوم، است.

*نانو فيلتراسيون گازهاي آلاينده خروجي نيروگاه

يكي از معضلات هميشگي نيروگاه‌هاي سوخت فسيلي مسئله آلودگي هوا در آن‌هاست. به همين دليل اين نوع نيروگاه‌ها محيط ‌زيست اطراف را به شدت تحت تأثير قرار مي‌دهند. همچنين اين آلودگي با جريان باد جابجا شده و باعث باران‌هاي اسيدي مي‌شود. بنابر اين كنترل احتراق در درجه اول و پس از آن تصفيه دود خروجي از ملزومات يك نيروگاه مدرن در جهت حفظ محيط زيست است.

با استفاده از نانو فيلترها مي‌توان دود را تصفيه كرد و دود با آلودگي كمتري را وارد هوا كرد. بدين ترتيب مسئله آلودگي هوا در نيروگاه‌ها براي هميشه حل خواهد شد. همچنين مي‌توان با استفاده از نانو ذراتي كه خاصيت كاتاليستي دارند مواد مضر دود را به مواد بي‌خطر تبديل كرد و علاوه بر اين مي‌توان هواي ورودي به توربين را نيز فيلتر كرد.

شركت چيني Ningbo city haichuang توليد‌كننده سيستم هاي تصفيه هوا با استفاده از ذرات نانومتري فوتوكاتاليست است. اين سيستم‌ها داراي مواد چند منظوره‌اي هستند كه باعث تصفيه هوا شده و براي حذف آلاينده‌هايي چون منوكسيد‌كربن، بنزول، ميكروب‌ها، غبار و... مفيد هستند.

شركت كره‌اي ltd / nano co كه شركتي پيشرو در پودرهاي مواد خام سراميكي است و هم اكنون به توليد پودرهاي نانومتري tio و ws مي‌پردازد. اين شركت در جهت توليد سيستم‌هاي تصفيه هوا فعاليت دارد.

*كنترل گازهاي آلاينده‌ خروجي و ديگر گازهاي مورد استفاده به وسيله نانو حسگرها

در نيروگاه‌هاي فسيلي آنچه كه بايد صورت گيرد، احتراق است. احتراق مخلوط شدن ماده سوختني و اكسيژن هواست كه بايد به نسبت معين صورت گيرد و سپس واكنش سوختن رخ دهد. چنانچه اختلاط سوخت و هوا به هر دليلي از حالت استاندارد خارج شود، سوخت ناقص مي‌سوزد و باعث مصرف بيشتر انرژي و سوخت و كاهش انرژي توليدي مي‌شود. راه كنترل و اطلاع از نحوه سوختن، آزمايش و آناليز گازهاي خروجي احتراق است. با اندازه‌گيري گازهاي مختلف در گاز خروجي مي‌توان به شرايط احتراق پي‌برد و تمهيدات لازم براي احتراق كامل را تدارك ديد. كنترل گازهاي خروجي توسط سنسورها صورت مي‌گيرد. هر چه سنسور دقيق‌تر باشد و بتواند به صورت دائم اطلاعات كافي و دقيق و البته واقعي در اختيار اپراتور قرار دهد نظارت و تصميم‌گيري اپراتور صحيح‌تر بوده و باعث افزايش راندمان مي‌شود.

علاوه بر هوا و دود، كنترل آب و ديگر مواد سيال موجود در نيروگاه، فشار مخازن تحت فشار، نيروي اعمالي به قطعات حساس تحت تنش نيز به كنترل هر چه بيشتر جنبه‌هاي مختلف نيروگاه و كاهش خسارات احتمالي كمك مي‌كند. براي نيل به اين هدف بايد از نانوسنسورهاي حساس استفاده كرد.

با استفاده از نانوفناوري مي‌توان سنسورهاي گازي بسيار دقيق‌تر و با قابليت پاسخ سريع توليد كرد. با استفاده از ذرات نانومتري در سنسورهاي بخش نيروگاهي و به طور كلي با نانو ساختار كردن اين سنسورها مي‌توان به كنترل دقيق‌تر جنبه‌هاي مختلف نيروگاه دست يافت. مثلا با استفاده از نانو سنسورهاي تنش بر روي قطعات حساس مي‌توان از بروز حوادث جلوگيري كرده و قبل از شكست يك قطعه از وضعيت تنشي آن مطلع شد.

شركت چيني Gp nanotechnology group كه در زمينه نانو مواد فعاليت مي‌كند در زمينه توليد سنسورهاي گازي بر پايه SNO نيز فعاليت دارد. در حال حاضر اين شركت ظرفيت توليد سالانه دو ميليون سنسور را دارد. مزاياي اين سنسورهاي گاز، دقت فوق‌العاده به دليل استفاده از مواد نانومتري، مقاومت به سايش، عمر طولاني، واقعي بودن مقادير نشان داده شده و قيمت كم است.

شركت آمريكايي APOGEE Tchnology ' inc سنسورهاي فشار سيليكوني را به مرحله تجاري رسانده است. اين شركت معتقد است كه اولين محصولات Mems توليد شده توسط آنها، داراي اندازه كوچك‌تر، قيمت ارزان‌تر، كارايي بهتر و دقت بيشتري نسبت به سنسورهاي متداول است.

شركت Hoeck technologies توليد كننده وسايل اندازه‌گيري و آزمايش است كه فشار‌سنج ديجيتالي با استفاده از نانوتكنولوژي توليد كرده و اندازه كوچك و وزن بسيار سبك، آن را براي استفاده در سيستم‌هاي اتوماتيك و دستي مناسب كرده است. اين سنسور به راحتي برنامه مي‌پذيرد و مقادير فشار را دقيقا اندازه مي‌گيرد.

شركت آمريكايي Gma industries ' inc سنسورهاي با اندازه مولكوي توسعه داده است كه قادر به اندازه‌گيري ولتاژ، جريان و ديگر پارامترهاي الكتريكي، همچنين حس كردن تغيير در ساختار شيميايي مدارهاي مجتمع كه عامل خرابي مدارهاي آن است، است.</TEXT>
</DOC>