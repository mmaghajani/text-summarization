<?xml version="1.0" encoding="utf-8" ?>
<DOC>
<DOCNO>513</DOCNO>
<DATE-TIME>1390/10/09</DATE-TIME>
<CATEGORY>علمی</CATEGORY>
<TITLE>کاربرد نانو پزشکی در تشخیص و درمان سرطان</TITLE>
<SUMMARY>استاد دانشکده دارو سازی دانشگاه علوم پزشکی مشهد گفت: در حال حاضر تشخیص و درمان بسیاری از بیماری ها از جمله سرطان با استفاده از داروهای مبتنی بر فناوری نانو امکان پذیر شده است.</SUMMARY>
<NARRATIVE></NARRATIVE>
<TEXT>
دکتر محمود رضا جعفری افزود: در حال حاضر سرطان دومین عامل مرگ و میر در ایران است و پیش‌بینی نیمی از درمان‌ها با استفاده از داروهای مبتنی بر فناوری نانو امکان‌پذیر شده است. همچنین امکان تشخیصی بیماری‌ها و درمان بسیاری از آنها در صورت تشخیص ارزان و زود هنگام وجود دارد.

استاد دانشکده دارو سازی دانشگاه علوم پزشکی مشهد گفت:  از بین بردن سلول‌های هدف از طریق شناسایی آنها به وسیله نانو ذرات حاوی داروهای سایتوتوکسیک متصل به لیگاندهای هدفدار خاص، از بین بردن مولکول‌ها از طریق شناسایی آنها به وسیله نانو ذرات حاوی داروهای ضد میکروب متصل به لیگاندهای هدف دار خاص، تهیه اکسیژن از طریق ساخت گلبول‌های قرمز مصنوعی و رفع انسداد عروق و ساخت نانو لوله‌های پروتیینی از جمله کاربردهای نانو پزشکی است.

وی در حوزه داروسازی به کاربردهای فناوری نانو اشاره کرد و افزود: امکان مصرف داروهای نامحلول در آب، امکان استنشاقی یا خوراکی شدن داروهای تزریقی و راحتی فوق‌العاده بیمار، حذف اثرات جانبی داروها با هدف‌گیری دقیق بافت‌ها، امکان درمان بیماری‌های لاعلاج مانند هپاتیت، ایدز و سرطان، تحول شگرف در درمان بیماری‌های مغزی و امکان رساندن دارو به مغز از جمله این کاربردها است.

رئیس مرکز تحقیقات نانو فناوری دانشگاه علوم پزشکی مشهد در خصوص کاربردهای نانو اظهارداشت: نانو در زمینه‌های پزشکی و سلامت، مواد، داروسازی، الکترونیک و کامپیوتر، دندان پزشکی، محیط زیست، انرژی، کشاورزی و صنایعی مانند فولاد، برق کاربرد دارد.
 
منبع: مهر
</TEXT>
</DOC>