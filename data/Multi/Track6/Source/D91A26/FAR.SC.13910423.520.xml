<?xml version="1.0" encoding="utf-8" ?>
<DOC>
<DOCNO>520</DOCNO>
<DATE-TIME>1391/04/23</DATE-TIME>
<CATEGORY>علمی</CATEGORY>
<TITLE>تازه‌های دنیای فناوری؛
فناوری نانو برای شناسایی دقیق‌تر سرطان و آلزایمر</TITLE>
<SUMMARY>خبرگزاری فارس: محققان دانشگاه پرینستون با استفاده از فناوری نانو موفق به انجام آزمایش هایی شده اند که شناسایی مبتلایان به بیماری های خطرناکی همچون سرطان و آلزایمر را بسیار ساده تر می کند.</SUMMARY>
<NARRATIVE></NARRATIVE>
<TEXT>
به گزارش فارس به نقل از فیلی، دقت آزمایش هایی که از این طریق انجام می شود سه میلیون برابر بیشتر از آزمایش های فعلی است و بنابراین دستاورد یاد شده انقلابی در حوزه پزشکی به حساب می آید.

پزشکان از این طریق می توانند انواع مختلف بیماری سرطان و همین طور آلزایمر را در همان مراحل اولیه شناسایی کنند و از این طریق از پیشرفت بیماری های مذکور جلوگیری به عمل آورند.

در جریان این آزمایش تمرکز مواد مورد نظر در یک نمونه خون به دقت اندازه گیری شده و از آن برای پی بردن به احتمال ابتلا به سرطان یا آلزایمر استفاده می شود. یافته های علمی یاد شده هنوز در مراحل اولیه است و هنوز مشخص نیست استفاده عملی از آن چه زمانی آغاز می شود.

ماده نانویی که برای انجام این بررسی به کار گرفته می شود، D2PA نام دارد. این ماده متشکل از یک لایه بسیار نازک از طلا با ساختار نانو است که با ستون های شیشه ای به ضخامت 60 نانومتر احاطه شده است.

اگر در حدود 1000 ستون از این نوع در کنار هم قرار بگیرد پهنای کل آن به اندازه یک موی انسان خواهد بود.

انتهای پیام/ح</TEXT>
</DOC>