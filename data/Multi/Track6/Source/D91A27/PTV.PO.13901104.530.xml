<?xml version="1.0" encoding="utf-8" ?>
<DOC>
<DOCNO>530</DOCNO>
<DATE-TIME>1390/11/04</DATE-TIME>
<CATEGORY>سیاسی</CATEGORY>
<TITLE>واگذاري اختيار قانون‌گذاري به مجلس مصر</TITLE>
<SUMMARY>حاکمان نظامي مصر که پس از سرنگوني حسني مبارک تا کنون قدرت را به طور موقت در اختيار دارند، اختيارات قانون‌گذاري را به پارلمان جديد واگذار کرده‌اند. </SUMMARY>
<NARRATIVE></NARRATIVE>
<TEXT>
کابينه مصر روز دوشنبه (۳ بهمن، ۲۳ ژانويه) با صدور بيانيه‌اي اعلام کرد: "ژنرال حسين طنطاوي رئيس شوراي عالي نيروهاي مسلح مصر، در نامه‌اي به پارلمان اين کشور، اختيار قانون‌گذاري را به قوه مقننه واگذار کرد."

اولين جلسه پارلمان جديد مصر روز دوشنبه دو روز پيش از نخستين سالگرد آغاز انقلاب مردمي اين کشور و در حالي برگزار شد که احزاب اسلام‌گرا براي نخستين بار اکثريت پارلماني را در دست دارند.

در جريان رقابت انتخابات پارلمان مصر که دو هفته پيش به پايان رسيد، احزاب اسلام‌گرا موفق شدند سه‌چهارم از مجموع ۴۹۸ کرسي را کسب کنند.

حزب آزادي و عدالت، شاخه سياسي اخوان المسلمين و بزرگ‌ترين حزب سياسي مصر، با کسب ۴۷.۱۸ درصد و حزب اسلامي النور با ۲۹ درصد در نخستين انتخابات پارلماني اين کشور پس از سقوط رژيم حسني مبارک به ترتيب بيشترين آرا را به خود اختصاص دادند.

همچنين، نمايندگان مصر در نخستين جلسه خود محمد سعد الکتاتني، دبيركل حزب آزادي و عدالت را به عنوان رئيس پارلمان جديد اين کشور انتخاب کردند.

م ف/ع ص</TEXT>
</DOC>