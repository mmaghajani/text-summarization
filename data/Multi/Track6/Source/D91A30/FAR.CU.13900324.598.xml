<?xml version="1.0" encoding="utf-8" ?>
<DOC>
<DOCNO>598</DOCNO>
<DATE-TIME>1390/03/24</DATE-TIME>
<CATEGORY>فرهنگی</CATEGORY>
<TITLE>شهرداد روحاني با اركستر سمفونيك تهران به روي صحنه مي‌رود</TITLE>
<SUMMARY>خبرگزاري فارس: شهرداد روحاني به عنوان رهبر ميهمان، اركستر سمفونيك تهران را براي اجراي كنسرت در تيرماه سال جاري هدايت مي‌كند.</SUMMARY>
<NARRATIVE></NARRATIVE>
<TEXT>
به گزارش خبرگزاري فارس به نقل از پايگاه اطلاع‌رساني موسيقي ايران، نخستين كنسرت شهرداد روحاني آهنگساز و رهبر اركستر با اركستر سمفونيك تهران در سال 90، با اجراي موسيقي متن فيلم‌هاي دنيا و چند اثر از آهنگسازان ايراني برگزار مي‌شود. با توجه به اين كه نادر مرتضي‌پور به عنوان رهبر ثابت اركستر سمفونيك تهران پيش از اين انتخاب و معرفي شده بود، حضور شهرداد روحاني براي رهبري اين اركستر، وعده مسئولان براي حضور رهبران مهمان در كنار رهبر ثابت را عملي كرد. شهرداد روحاني كه در كارنامه خود رهبري اركسترهاي معتبر دنيا وجود دارد، سال گذشته نيز چند كنسرت با اركستر سمفونيك تهران برگزار كرده بود كه استقبال علاقه‌مندان موسيقي را به همراه داشت. نخستين كنسرت او با اركستر سمفونيك تهران در سال 90، تيرماه سال جاري برگزار خواهد شد. انتهاي پيام/ا </TEXT>
</DOC>