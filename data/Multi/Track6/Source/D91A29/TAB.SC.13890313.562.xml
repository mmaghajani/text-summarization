<?xml version="1.0" encoding="utf-8" ?>
<DOC>
<DOCNO>562</DOCNO>
<DATE-TIME>1389/03/13</DATE-TIME>
<CATEGORY>علمی</CATEGORY>
<TITLE>کثیف شدن بچه‌ها، هوش آنها را افزایش می‌دهد</TITLE>
<SUMMARY></SUMMARY>
<NARRATIVE></NARRATIVE>
<TEXT>
واحد مرکزی خبر: تحقیقات پژوهشگران نشان می دهد بازی کردن و کثیف شدن، سبب افزایش هوش و کاهش اضطراب در کودکان می‌شود.
 
متخصصان معتقدند افزایش شهرنشینی باعث شده است مردم ارتباط خود را با ارگانیسم‌های طبیعی که گاه برای ایجاد ایمنی در بدن لازم هستند، از دست داده اند.

این محققان معتقدند آلوده شدن به برخی باکتری‌های بی خطر می‌تواند سبب افزایش هورمون سروتونین در بدن شود و میزان اضطراب را کاهش و یادگیری را افزایش دهد.

آنها به والدین یادآوری می کنند کودکان را از بازی و کثیف کردن خود منع نکنید و اجازه بدهید چند ساعتی در روز در پارک روی خاک بازی کنند البته به شرط آن که پس از بازی دست ها و صورت آنان شستشو شود یا استحمام کنند.

بنابر این گزارش آزمایش هایی که بر موش‌های آلوده به باکتری مایکوباکتریوم واکا Mycobacterium Vaccae نشان می دهد، موش‌های آلوده به این باکتری که به طور معمول در خاک وجود دارد، دو برابر باهوش‌تر از دیگر موش‌ها هستند و اضطراب کمتری دارند.
</TEXT>
</DOC>