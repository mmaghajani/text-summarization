<?xml version="1.0" encoding="utf-8" ?>
<DOC>
<DOCNO>574</DOCNO>
<DATE-TIME>1390/11/15</DATE-TIME>
<CATEGORY>علمی</CATEGORY>
<TITLE>یک لیوان شیر هوش افراد را افزایش می‌دهد </TITLE>
<SUMMARY></SUMMARY>
<NARRATIVE></NARRATIVE>
<TEXT>
جدیدترین تحقیقات پزشکی نشان می‌دهد که مصرف روزانه یک لیوان شیر هوش و ذکاوت انسان را افزایش می‌دهد.

به گزارش فارس به نقل از خبرگزاری خاورمیانه، این تحقیقات حاکی است که مصرف یک لیون شیر در روز نه تنها نیاز انسان به عناصر غذایی و کلیسم را تامین می‌کند بلکه انسان را باهوش تر کرده و ذهن وی را شفاف می‌کند.

پژوهشگران دانشگاه مین آمریکا گفتند: مصرف یک لیوان شیر چرب از کاهش قدرت شناختی انسان به ویژه قدرت حافظه به میزان 5 برابر - در مقایسه با کسانی که عادت به مصرف روزانه شیر ندارند- محافظت می کند.

پژوهشگران در تحقیقات خود نزدیک به 900 زن و مرد 23 تا 98 ساله را مورد بررسی قرار دادند و آنها را زیر نظر گرفته و سطح توانمندیهای شناختی آنها را اندازه گیری کردند.

این تحقیقات نشان داد، افرادی که به طور منظم یک لیوان شیر در روز مصرف می‌کردند، موفق شدند که توانمندیهای شناختی و قدرت حافظه خود را به میزان بالاتری نسبت به همنوعان خود که به طور روزانه لبنیات مصرف نمی کردند، حفظ کنند.

کلسیم که نقش اساسی در شکل ‌گیری و استحکام استخوان‌ها و سلامت دندان ها دارد، از مهمترین ترکیبات موجود در شیر است.

فسفر که برای بسیاری از واکنش‌های شیمیایی بدن و فعال کردن آنزیم‌ها لازم است و در رشد و ترمیم بافتی دخالت دارد، در میان املاح موجود در شیر حضور داشته و به غیر از آن، سدیم و پتاسیم که در تنظیم اسیدی و بازی بودن سلول‌ های بدن نقش ایفا می‌کنند، با خوردن شیر دریافت می‌شوند.
</TEXT>
</DOC>