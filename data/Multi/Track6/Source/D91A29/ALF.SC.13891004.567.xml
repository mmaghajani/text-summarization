<?xml version="1.0" encoding="utf-8" ?>
<DOC>
<DOCNO>567</DOCNO>
<DATE-TIME>1389/10/04</DATE-TIME>
<CATEGORY>علمی</CATEGORY>
<TITLE>تحرك بدني، هوش را تقويت مي‌كند</TITLE>
<SUMMARY></SUMMARY>
<NARRATIVE></NARRATIVE>
<TEXT>
پزشكان توصيه مي‌كنند ورزش و تحرك بدني بهترين راه كار براي قوي و هوشيار نگهداشتن مغز بويژه در دوران سالمندي است.

به گزارش ايسنا، ‌در سالهاي اخير بازار فروش بازي‌ها و پازل‌هاي رايانه‌اي براي ورزيده كردن و تعليم دادن مغز بسيار داغ شده است. اما اين بار متخصصان تاكيد دارند كه براي تيزهوش ماندن، تناسب جسمي و تحرك بدني مهمتر از كار و فعاليت ذهني است.

به گزارش روزنامه اكسپرس، آزمايشات نشان مي‌دهد كه دويدن، پياده روي و شركت در جلسات ژيمناستيك به طور منظم مي‌تواند در شرايطي كه مغز با كارهاي هر روزه مثل به ياد‌ آوردن اسامي يا پردازش اطلاعات تا 40 درصد دست به گريبان است،‌ خطر ابتلا به تضعيف ذهني را كاهش مي‌دهد.

بنابراين گزارش، اين متخصصان مي‌گويند حتي بازي‌هاي هفتگي گلف هم مي‌تواند تا 35 درصد خطر كاهش توان ذهني را كمتر كند. اين تمرينات بدني در واقع جريان خون را در مغز پايدار نگه مي‌دارند و يا پروتئين‌هاي سلولهاي مغزي را تحريك مي‌كنند. </TEXT>
</DOC>