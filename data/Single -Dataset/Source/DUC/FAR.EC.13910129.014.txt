اکثر ناظران این اجلاس را مثبت و رو به جلو ارزیابی کردند.اما به نظر می رسد بازار مالی زودتر از دیگر حوزه ها از فضای مثبت این اجلاس بهره برد. قیمت سکه به نقل از خبرگزاری مهر به 670 هزار تومان رسید، دلار به 1700 تومان و شاخص بورس نیز از مرز 27000 گذشت.

پیش بینی می شود با ادامه این روند قیمت کالاهی خارجی که در این مدت روند صعودی داشتند، دچار کاهش قیمت شوند. نکته مثبت دیگر در این مذاکرات این است که در حال حاظر زمان به نفع ایران در حال سپری شدن است. چرا که ایران تمام فعالیت های هسته ای خود را انجام می دهد و درعین حال در بعد دیپلماتیک نیز به مذاکرات خود با طرف های غربی می پردازد.

گاهی اوقات واقعیات بهتر از حرف ها و اظهارنظرها می توانند گویای مسائل باشند. نشست استانبول درحالی روز شنبه در استانبول ترکیه برگزار شد که برخی از تحلیلگران به دیده تردید به آن نگاه می کردند، نسبت به روند آن زیاد خوش بین نبودند و نتیجه شفافی را برای آن پیش بینی نمی کردند. اما بعد از اتمام این نشست غبارهای تردید از نتایج این اجلاس کنار رفت و ناظران با اطمینان بیشتری به آن نگاه کردند، البته این بار با دیدی کاملا خوش بینانه و مثبت.

پس از اتمام اجلاس موضع گیری های زیادی در این باره انجام شد. اکثر ناظران این اجلاس را مثبت و رو به جلو ارزیابی کردند. اما به نظر می رسد بازار مالی زودتر از دیگر حوزه ها از فضای مثبت این اجلاس بهره برد. به طوری که صرف نظر از اظهار نظرهای کارشناسان درباره روند این اجلاس، اتفاقات این دوروز در بازار مالی، خود گویای مثبت بودن این اجلاس است.

بازار مالی ایران همزمان با اعلام تحریم های نفتی و بانک مرکزی در فرصت کوتاهی دچار التهاب شد، قیمت سکه در یک نقطه به بالاتر از یک میلیون رسید، دلار به دو هزار تومان و شاخص های بورس نیز تا حد زیادی روند نزولی را تجربه کردند. هرچند در آن مقطع با ورود بانک مرکزی و اتخاذ برخی سیاست ها مانند افزایش نرخ سود سپرده های بانکی و اوراق مشارکت توانست جلو این روند نزولی را بگیرد اما قیمت سکه و دلار همچنان بیشتر از قیمت واقعی خود بود.

اما نتایج مثبت اجلاس استانبول به سرعت تاثیر خود را بر بازار مالی گذاشت. قیمت سکه به 670 هزار تومان رسید، دلار به 1700 تومان و شاخص بورس نیز از مرز 2700 گذشت. پیش بینی می شود با ادامه این روند قیمت کالاهی خارجی که در این مدت روند صعودی داشتند، دچار کاهش قیمت شوند.

این تحولات مالی ناشی از مذاکرات استانبول بود که از سوی طرفین مذاکره مثبت ارزیابی شد.این فضا آنقدر شفاف بود که همه اعضای شرکت کننده در اجلاس و همچنین همه رسانه ها در مورد فضای سازنده آن اتفاق نظر داشتند تا آنجا که کاخ سفید مذاکرات را به عنوان گام مثبت ستود. نکته قابل ملاحظه در این مذاکرات این است که در حال حاضر زمان به نفع ایران در گذر است.

در سال های گذشته که ایران موقتا تعلیق غنی سازی را پذیرفته بود، مذاکرات در حالی بین ایران و طرف های غربی دنبال می شد که زمان به ضرر ایران در حال سپری شدن بود.

مذاکرات پیاپی، فرصت های زیادی را از ایران می گرفت. اما در حال حاضر در حالی مذاکرات انجام می شود که ایران به تمام فعالیت های هسته ای خود ادامه می دهد. پر واضح است که گذر زمان کاملا به نفع ایران است، چرا که ایران در این شرایط نه تنها چیزی را از دست نمی دهد بلکه با همراه کردن جنبه دبپلماتیک با پیشرفت های هسته ای گام های سازنده تری در راستای رسیدن به اهداف خود و شفاف سازی افکار عمومی برمی دارد.

نکته امیدوارکننده دیگری که در این مذاکرات به آن پرداخته شد این بود که در کنار شفاف سازی ایران، طرفین مذاکره، حقوق مطرح شده در مفاد ان پی تی از جمله غنی سازی اورانیوم را برای ایران به رسمیت شناختند و در این اجلاس حرفی از تعلیق مطرح نشد. سعید جلیلی در پاسخ به خبرنگاری که در باره تعلیق از او سوال کرده بود گفت: این ادبیات مربوط به گذشته است و دوران این حرف ها تمام شده است.

توافق در مورد ادامه اجلاس در 3خرداد در بغداد از دیگر نشانه های مثبت بودن این مذاکره است، چرا که از قبل غربی ها اعلام کرده بودند که در صورت مثبت بودن این مذاکرات در دور دوم در بغداد برگزار خواهد شد.

البته طبیعی است که این نتایج مثبت، افرادی راهم نگران کرده باشد. از جمله این ها اسرائیل و در راس آن مسئولان این کشور است. نتانیاهو در سخنرانی اعلام کرد است که تصور اولیه آن است که به ایران وقت آزاد داده شده است تا در فاصله این اجلاس تا اجلاس 3 خرداد در بغداد به فعالیت های خود ادامه دهد. نتانیاهو ادامه داد که ایران باید ضمن توقف غنی سازی اورانیوم و خارج کردن اورانیوم های غنی شده از کشور، تاسیسات فردو در قم را نیز تعطیل کند.

اما طبیعی است این حرف ها ناشی از عصبانیت ناشی از شکست پیش بینی های مسئولان اسرائیل است. آن ها انتظار داشتند در این مذاکرات بتوانند مسیر مذاکره را به سمت توقف ایران از غنی سازی اورانیوم ببرند، اما نتایج جور دیگری رقم خورد تا آنان نتوانند به نتایج خود در این زمینه دست پیدا کنند. از آنجا که اهداف ایران از غنی سازی کاملا مصارف غیر نظامی است، اگر غربی ها نیز به حق ایران در مفاد مطرح شده در ان پی تی اذعان داشته باشند در آینده شاهد گام های مثبت تری خواهیم بود. 
