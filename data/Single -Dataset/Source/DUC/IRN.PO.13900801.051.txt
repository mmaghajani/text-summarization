به گزارش خبرنگاران اعزامي ايرنا، ' كمال الجندوبي ' در دومين كنفرانس خبري امروز يكشنبه خود در محل قصر همايش هاي پايتخت تونس افزود: شعب اخذ راي با استقبال گسترده مردم مواجه شدند و تا يكساعت به پايان زمان قانوني انتخابات صفوف طولاني همچنان درمقابل شعب اخذ راي ادامه دارد. 

ساعت 19 يكشنبه 23 اكتبر2011 - 21:30 به وقت تهران - انتخابات مجلس موسسان تونس پايان مي يابد. 

ساعت 7 صبح امروز ( يكشنبه) – 9:30 صبح به وقت تهران – انتخابات تاريخي و سرنوشت ساز مجلس موسسان تونس در 27 حوزه انتخاباتي در سراسر اين كشور واقع در شمال آفريقا آغاز شد. 

وي تاكيد كرد كه نتايج نهايي انتخابات مجلس موسسان بسيار مشكل است كه فردا دوشنبه اعلام شود و به احتمال زياد ساعات ابتدايي روز سه شنبه در يك نشست مطبوعاتي نتايج اعلام خواهد شد. 

رييس كميته عالي مستقل انتخابات تونس خاطرنشان كرد كه شمارش آرا در همه شعب اخذ راي با حضور نمايندگان فهرست هاي انتخاباتي و نامزدها و همچنين ناظران انتخاباتي صورت مي گيرد. 

الجندوبي در پاسخ به پرسشي در باره رسيدگي به تخلفات انتخاباتي اظهارداشت: برخي تخلفات و نقض قانون صورت از جمله شكستن سكوت تبليغاتي و خريد وفروش راي كه ممكن است در نتايج انتخابات موثر باشد و ما به محض دريافت اطلاعات و گزارش ها رسيدگي مي كنيم. 

وي خاطرنشان كرد كه براي برگزاري انتخابات مجلس موسسان تونس حدود 25 ميليون دلار هزينه شده است. 
