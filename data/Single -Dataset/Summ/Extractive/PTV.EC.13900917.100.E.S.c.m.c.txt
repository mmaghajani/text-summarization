وي با اشاره به اين که کشورهاي شمال اروپا داراي اعتبار AAA هستند، ولي فرانسه فقط ظاهرا اين اعتبار را دارد و بعيد است که به آن اجازه استفاده از مارک داده شود، گفت: "شايد حتي کشورهايي مانند لهستان که هم اکنون عضو يورو نيستند، ولي از نظر صنعتي با آلمان هماهنگ هستند نيز به مارک آلمان بپيوندند. البته استفاده از مارک چيزي است که به آلمان‌ها تحميل خواهد شد." 

اين اقتصاددان در ادامه با بيان اين که "وقتي آلمان به خاطر ارزش‌گذاري مجدد مارک، که جاي يورو را پس از اين اوضاع آشفته خواهد گرفت، چين را از دست دهد، توليد کارخانه‌هاي آلمان و پولي که دولت خرج مي‌کند نيز کاهش خواهد يافت" تاکيد کرد: "در نتيجه تعداد بسيار زيادي از کارگران فقير به خيل بيکاران آلماني خواهند پيوست." 

