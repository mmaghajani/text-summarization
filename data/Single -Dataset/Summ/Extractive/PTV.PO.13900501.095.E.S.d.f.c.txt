آرا فريکام يک سخنگوي پليس نروژ با اشاره به کشتار روز جمعه در يک اردوگاه جوانان در جزيره يوتويا اين کشور گفت: " ما تائيد مي‌کنيم دست‌کم 84 نفر کشته شده‌اند اما امکان بالا رفتن شمار کشته‌ها را رد نمي‌کنيم." 

همچنين به دنبال انفجاري مهيبي که در مرکز شهر اسلو و در محل استقرار دفتر نخست وزير نروژ و نيز تعدادي ديگر از ساختمان‌هاي دولتي اين کشور روي داد، هفت تن کشته شدند.

نخست وزير نروژ : "اين پيام خطاب به کساني است که به ما حمله کرده‌اند، پيام تمام مردم نروژ آن است که شما نمي‌توانيد ما را نابود کنيد، شما نمي‌توانيد دموکراسي ما و ايده‌آل‌هاي ما را براي داشتن دنيايي بهتر نابود کنيد."
پليس در گزارش خود، اين انفجار را ناشي از انفجار بمب دانسته است. مقامات امنيتي نيز به دليل ترس از احتمال وقوع انفجار ديگر، منطقه را از سکنه تخليه کرده و ارتش در مرکز اسلو مستقر شده است. 
مقامات و پليس نروژ اين دو حادثه بمب‌گذاري و تيراندازي را به يک‌ديگر مرتبط دانسته‌اند. 

