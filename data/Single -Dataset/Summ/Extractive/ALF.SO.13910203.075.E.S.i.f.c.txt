سرهنگ جمال بذرافشان اظهار داشت: طرح تشدید برخورد با موتورسیکلت سواران متخلف از ابتدای سال ۹۱ در پایتخت آغاز شد و ماموران با توجه ویژه به استفاده از کلاه ایمنی و نقش آن در کاهش تصادفات منجر به مرگ و جرح طرح تشدید را اجرا کردند.هر هفته کلاس های آموزشی برای موتور سواران متخلف برگزار شده و آنها علاوه بر دیدن فیلم های تصادفات مرگبار، آموزشهای رانندگی صحیح و ایمن را فرا می گیرند.هم اکنون با اجرای این طرح به صورت میانگین روزانه ۸۰۰ موتورسیکلت در پایتخت از سوی ماموران راهور توقیف و به پارکینگ منتقل می شوندراکبان این وسایل با همراه داشتن مدارک شامل گواهینامه، کارت موتور، معاینه فنی و بیمه نامه می توانند موتور خود را تحویل گیرند.
جانشین رئیس پلیس راهور تهران در پایان تصریح کرد: پلیس به دنبال حفظ جان و سلامت موتور سواران است و به همین دلیل بر استفاده از تجهیزات ایمنی به ویژه کلاه ایمنی تاکید دارد.

