تصميم براي اعمال تحريم‌هاي جديد عليه سوريه در آستانه برگزاري نشست وزيران امور خارجه اتحاديه اروپا که قرار است روز دوشنبه (۵ ارديبهشت) در لوگزامبورگ برگزار شود، اتخاذ شده است.
تحريم‌هاي جديد، چهاردهمين دور تحريم‌هاي اتحاديه اروپا عليه سوريه محسوب مي‌شود
این اتحاديه در تاريخ ۲۳ مارس همسر، مادر، خواهر و ۹ تن از اعضاي خانواده بشار اسد، رئيس جمهور سوريه را از سفر به اروپا منع کرد.
الکساندر لوکاشويچ، سخنگوي وزارت امور خارجه روسيه گفت: "اين تحريم ها را از منظر قوانين بين‌المللي غيرقابل قبول مي‌دانيم."
در ادامه، شوراي امنيت سازمان ملل در تاريخ ۲۱ آوريل تشکيل جلسه داد و اعضاء به اتفاق آراء قطع‌نامه ۲۰۴۳ را به منظور اعزام ۳۰۰ ناظر بين‌المللي به سوريه تصويب کردند. 
سرگئي لاوروف، وزير امور خارجه روسيه در تاريخ ۱۷ آوريل گفت: "برخي کشورها و برخي نيروهاي خارجي نمي‌خواهند تلاش‌هاي صلح‌طلبانه شوراي امنيت به نتيجه برسد."
سوريه از اواسط ماه مارس ۲۰۱۱ صحنه ناآرامي است؛ در اين درگيري‌ها تاکنون شماري زيادي از مردم از جمله نيروهاي امنيتي به دست شورشیان مسلح کشته شده‌اند.

