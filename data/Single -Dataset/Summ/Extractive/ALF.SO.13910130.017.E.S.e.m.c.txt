به گفته یک مقام مسئول صندوق رفاه دانشجویان وزارت علوم، اداره اماکن عمومی ناجا با خوابگاه‌هایی که عضویت در اتحادیه خوابگاه‌داران غیردولتی را نپذیرند به نحو مقتضی برخورد خواهد کرد و در همین رابطه قراردادی با اداره اماکن ناجا در حال نهایی شدن است.منصور حبیب‌پور گودرزی گفت:دانشگاه‌ها موظف هستند به این دسته از خوابگاه‌ها و پانسیون‌ها که در این اتحادیه عضویت ندارند، دانشجو معرفی نکنند.
۲ مزیت برای خوابگاه‌دارن غیردولتی
او در این راستا اعلام کرد که برخی سیاست‌های حمایتی از جمله محاسبه تعرفه آموزشی آب، برق و گاز به منظور کاهش هزینه‌ها برای حمایت از این خوابگاه‌داران در نظر گرفته شده است.همچنین خبر از اختصاص یافتن یارانه تغذیه برای دانشجویانی داد که در خوابگاه‌های عضو اتحادیه خوابگاه‌داران غیردولتی اسکان دارند.


