پژوهشگران می‌گویند بحران مالی اروپا که از میانه سال 2008 آغاز شد، روند مداوم کاهش خودکشی از سال‌ها پیش در میان افراد در سنین کاری در این قاره را معکوس کرده است.
به گفته این پژوهشگران در سال 2008 میزان خودکشی‌ها در افراد با سن کمتر از 65 سال در گروه کشورهای پیش از وسعت یافتن اتحادیه اروپا در سال 2004 حدود 7 درصد نسبت به سال 2007 افزایش یافته بود.
این متخصصان همه‌گیرشناسی می‌نویسند: "این یافته‌ها با بررسی‌های تاریخی که نشان میدهند که افزایش خودکشی‌ها با "شاخص‌های زودرس" بحران مانند اختلال در بخش بانکی که در مرحله بعد باعث بیکاری را تشدید می‌کند، توافق دارند."
تنها در اتریش از این روند افزایش خودکشی تبعیت نمی‌کرد، و میزان مرگ و میر ناشی از خودکشی در آن در سال 2009 نسبت به سال 2007، 5 درصد کمتر بود.
یک پیامد این کاهش مرگ و میر ناشی از تصادفات جاده‌ای کاهش میزان دسترسی به اندام‌ها برای پیوند بود
