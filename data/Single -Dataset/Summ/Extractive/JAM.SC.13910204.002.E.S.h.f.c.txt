اين سوال به ظاهر، پرسشي ساده و ابتدايي است. همه مي‌دانند علم چيست. همه از ارزش علم آگاهند و به همين دليل عالمان را ارج مي‌نهند و در تلاش براي كسب علم و معرفت و دانش هستند.
 علم در دوران ما و در زبان فارسي معادلي براي كلمه Science است. 
در رنسانس و پايان عصر تاريكي، مفهوم جديدي از علم به دنيا معرفي شد. اين نوع از آگاهي بر مبناي مشاهده، آزمايش، فرضيه‌پردازي، آزمودن فرضيه‌ها، توسعه دادن و شايد از همه مهم‌تر ابطال كردن و ابطال شدن رشد كرد.گوهري كه درون علم مدرن قرار دارد، شك‌گرايي است. 
علم تجربي هيچ‌گاه با قطعيت با شما سخن نمي‌گويد. تنها شاخه‌اي از دانش‌هاي دقيق كه اين اجازه و امكان را دارند كه حكم قطعي صادر كند رياضيات است. 
ما به عنوان روزنامه‌نگارهاي علمي، علم به معني ساينس و همچنين علوم رياضي را پوشش مي‌دهيم.
ابطال‌پذيري در كنار تكرارپذيري تجربه‌هاي علمي 2 عاملي است كه مي‌توانند كمك زيادي به درك علم كنند.
توجه به مساله‌اي مانند ابطال‌پذيري و ديگر مشخصات و ويژگي‌هاي علم و آشنايي با ساز و كارهاي علم براي كسي كه مي‌خواهد در حوزه روزنامه‌نگاري كار كند، ضروري است. 
