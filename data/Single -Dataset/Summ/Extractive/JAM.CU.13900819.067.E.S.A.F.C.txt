ديروز بهمن دري، معاون امور فرهنگي وزارت ارشاد براي نخستين بار پس از انتصابش در يك نشست خبري به طور مستقل حاضر شد و برنامه‌هاي نوزدهمين دوره هفته كتاب را تشريح كرد؛ هفته‌اي كه با شعار «يادگار ماندگار» از يكشنبه 22 آبان به طور رسمي آغاز مي‌شود.
نخستين روز اين هفته هم به نام «قرآن، ولايت و ارزش‌هاي علوي» نامگذاري شده كه همراه با گشايش 1000 نمايشگاه كتاب در 1000 نقطه كشور با موضوع بيداري اسلامي و دفاع مقدس است.
قرار است صبح شنبه 21 آبان هم با حضور رئيس‌جمهور در تالار وحدت تهران از پديد‌آورندگان، ناشران و خادمان نشر تقدير شود.
 امسال براي نخستين بار همايش نويسندگان كشور به منظور تكريم نويسندگان برپا مي‌شود و نويسندگان به جاي اين‌كه از تهران انتخاب شوند به همت ادارات كل ارشاد در شهرستان‌ها معرفي شده‌اند كه تا امروز 130 نويسنده در همايش حاضر خواهند بود.
در همين ارتباط 800 برنامه در نقاطي غير از تهران خواهيم داشت كه فقط يكي از اين برنامه‌ها برپايي 50 هزار نمايشگاه در 50 هزار مدرسه كشور است.
دري در پايان با اعلام اين خبر كه برنامه 5 ساله‌اي را در معاونت امور فرهنگي طراحي كرده‌‌ايم، گفت: همين جا به شما نويد خواهم داد كه تا سال 94 به نقطه مطلوبي در زمينه شمارگان كتاب هم خواهيم رسيد و در رتبه اول منطقه قرار مي‌گيريم.


