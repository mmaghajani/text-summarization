دانشمندان دانشگاه کورنل در حال بررسی چگونگی تغذیه فضانوردان در مسیر طولانی سفر به سیاره مریخ، اکنون در پی ایجاد یک ماموریت ساختگی برای شناخت چگونگی تغییر اشتها و اولویت‌های غذایی در طول زمان هستند
این محققان اکنون به دنبال شش فضانورد داوطلب برای زندگی و کار مانند فضانوردان واقعی برای چهار ماه در یک کپسول فضایی ساختگی در هاوایی هستند.
فضانوردان از رویه همیشگی تغذیه خسته شده‌اند و گاهی به همین دلیل رو به کم خواری می‌آورند که آنها را در خطر کمبود تغذیه‌ای، از دست دادن حجم استخوانی و عضلانی و کاهش قابلیت‌های فیزیکی قرار خواهد داد.
در جریان این سفر شبیه‌سازی شده به مریخ، فضانوردان داوطلب به تغذیه از غذاهای آماده و همچنین غذاهایی که خود با استفاده از مصالح محیطی مسئول پختن آن بوده‌اند، خواهند پرداخت. آنها همچنین به امتیازدهی به غذاهای خود و انجام بررسی‌های روزانه در مورد حالت روحی، سلامت شخصی و حجم بدن خواهند پرداخت.
ناسا همچنین به طور منظم فضانوردانی را برای انجام سفرهای اقیانوسی و شبیه‌سازی سفرهای فضایی به اعماق دریا ارسال می‌کند. عملیات ماموریت محیط شدید ناسا یا «نیمو»( NEEMO) به 15 ماموریت چند روزه به یک آزمایشگاه زیر آب در عمق 18 متری در اقیانوس اطلس پرداخته است.

