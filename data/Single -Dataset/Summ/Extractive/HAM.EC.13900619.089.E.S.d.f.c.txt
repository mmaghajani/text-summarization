 در شرایطی که بحران بدهی آمریکا باعث نزول سطح اقتصادی بسیاری از کشور‌ها از جمله اروپا شده است، قیمت طلا روز به روز افزایش می‌یابد و همزمان با آن شاخص بورس‌های جهان با کاهش مواجه می‌شوند
 افزایش قیمت طلا در بازار‌های بین‌المللی باعث رشد قیمت طلا در بازار ایران نیز شده است.

 محمد کشتی‌آرای رئیس اتحادیه طلا و جواهر درباره پیش‌بینی سطح عمومی قیمت طلا و سکه در بازار داخل گفت: در طول روزهای گذشته شاخص سهام در اکثر بورس‌های دنیا کاهش یافت واوضاع اقتصاد جهان فاصله زیادی با بهبود دارد، بنابر این بیشتر کارشناسان معتقدند قیمت طلا همچنان صعودی خواهد بود.قرار است ظرف روز‌های آینده وزرای 7کشور صنعتی با برگزاری نشستی راهکار‌هایی برای بهبود اقتصاد جهان پیدا کنند. اگر نتایج این نشست مثبت باشد می‌تواند از روند روبه رشد قیمت طلا جلوگیری کند؛ در غیراین صورت قیمت طلا همچنان صعودی خواهد بود.
