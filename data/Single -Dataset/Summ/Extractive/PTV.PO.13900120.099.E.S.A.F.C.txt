
در سال 1982 ميلادي نظير اين شورش‌ها در شهرهاي حمص، حماء و درعا عليه حکومت حافظ اسد، رئيس جمهور فقيد سوريه، صورت گرفت. 
حافظ اسد، پدر بشار اسد که از سال 1970 تا سال 2000 رئيس جمهور سوريه بود، يکي از رهبران قدرتمند جهان عرب به شمار مي‌رفت و از محبوبيت مردمي فراوان برخوردار بود.
درگيري‌ها از سال 1982 تا سال 1984 بيش از 30 هزار کشته بر جاي گذاشت، اما سرانجام، مرحوم حافظ اسد، رئيس جمهوري وقت سوريه توانست اين بحران را کنترل کند. 
از مرگ حافظ اسد و جانشيني فرزند وي بشار اسد در راس نظام سوريه، رژيم‌هاي عربستان و اردن همچنان در صدد ايجاد ناامني در سوريه بر آمدند.
با شروع اعتراضات مردمي در تونس، مصر، ليبي، يمن و بحرين، رژيم عربستان براي قطع محور تهران - دمشق - بيروت فرصت را مناسب ديد. 
طبق قوانين فرانسه، پناهندگان سياسي در اين کشور نمي‌توانند عليه کشورهاي خود در فرانسه فعاليت کنند و به همين دليل، خدام براي هدايت جريان‌هاي شورشي سوريه به بروکسل رفت.
با اين که بشار اسد اندکي پس از شورش‌هاي خونين سوريه وعده ايجاد تغييرات و اصلاحات اساسي را داد، اما گروه اخوان‌المسلمين سوريه به تحريکات خود براي سرنگوني بشار اسد ادامه داد. 
به دليل اين که نظام حاکم بر سوريه از طايفه علوي‌هاي وابسته به شيعيان است، لذا اخوان‌المسلمين سوريه به سبب داشتن تفکرات ضد شيعي، بيش از 3 دهه است که درصدد سرنگوني نظام علوي سوريه هستند. 
اين درحالي است که با توجه به تجربه وسيع نظام سوريه براي مهار بحران‌هاي سخت، به نظر نمي‌رسد عربستان و اردن بتوانند در تضعيف و يا سرنگوني نظام حاکم بر سوريه موفقيتي به دست آورند.

