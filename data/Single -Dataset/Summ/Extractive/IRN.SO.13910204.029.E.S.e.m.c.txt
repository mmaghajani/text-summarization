سردار 'اسماعیل احمدی‌مقدم' گفت:با ایجاد درك مشترك و تبیین و شناخت مسایل مربوط به طرح جامع ترافیكی می‌توان سند راهبردی مشتركی را برای كاهش تلفات جاده‌ای تدوین كرد.
وی گفت:‌ كاهش تلفات جاده‌ای باعث كاهش خسارت‌های مالی و اجتماعی در سطح كشور می‌شود و یكی از مهم‌ترین شاخص‌های توسعه‌یافتگی در هر كشوری كاهش نرخ تلفات و تصادفات است.سردار احمدی مقدم تاكید كرد با استفاده از این معیار می‌توان میزان توسعه‌یافتگی هر كشوری را محك زد. سردار احمدی مقدم به نقش مؤثر رییس جمهوری در كاهش تلفات جاده‌ای اشاره كرد و گفت: رییس جمهور به صورت فنی و آگاهانه به مسایل مربوط به ترافیك توجه دارد و اگر فرماندهان پلیس راهور بخواهند با ایشان ملاقات داشته باشند و مشكلات‌شان را مطرح كنند فرصت كافی از سوی ایشان به فرماندهان راهور داده می‌شود.
