اجداد پرندگان، پيش از آن‌كه بتوانند پرواز كنند، از بال‏هاي ابتدايي خود چه استفاده‏اي مي‏كردند؟

 اين اطلاعات از مطالعه روي فسيل‌ها حاصل نشده، بلكه از تحقيقاتي كه روي روبات‏هاي پرنده انجام شده به دست آمده است.

درباره چگونگي تكامل پرواز اوليه، دو نظريه اصلي وجود دارد. براساس نظريه «سقوط از درخت»، جانداران از بال‏هاي ابتدايي خود براي سر خوردن از ارتفاعات استفاده مي‌كردند. نظريه «بلند شدن از زمين» نيز بيان مي‏‏كند كه اجداد پرندگان از بال‏هايشان براي دويدن سريع روي زمين در ادامه بلند شدن از سطح زمين استفاده مي‏كردند.


پترسون مي‏گويد: «داشتن يك جفت بال متحرك در هر آزمايش، به روبات بسيار كمك مي‏كرد، بويژه در سر خوردن از ارتفاعات.البته تنها تا 90 درصد. اين در حالي است كه اين رقم از 400 درصد لازم براي پرواز، فاصله زيادي دارد. در آزمايش سر خوردن از ارتفاعات، بال‏هاي متحرك به روبات امكان مي‏داد بتواند از مبدا پرواز فاصله بگيرد. درواقع اين بال‏ها همانند يك بادبان به روبات كمك مي‏كردند تا از مبدا پرواز خود حداكثر فاصله را بگيرد و اين حالت نسبت به زماني كه روبات به بال‏هاي ثابت مجهز شده بود، بسيار بيشتر به چشم مي‏آمد. اين نتايج به‏طور غيرمستقيم از اين نظريه پشتيباني مي‏كرد كه پرواز در جانوران سقوط‏كننده از درخت تكامل يافته است، نه از جانوران زمين‏زي كه بايد با سرعت زياد روي زمين مي‏دويدند و سپس از سطح زمين بلند مي‏شدند.»
برندون جكسون مي‏گويد: «اين تحقيق، مثال زيبايي است از اين‌كه چگونه روبات‏هاي نسبتاً ساده‏اي كه با الهام از موجودات زنده ساخته شده‏اند، مي‏توانند در انجام آزمايش‏هايي كه بسيار مشكل هستند يا امكان تست آنها در موجودات زنده وجود ندارد، به دانشمندان كمك كنند.»