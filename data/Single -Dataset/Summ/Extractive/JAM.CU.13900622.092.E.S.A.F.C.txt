جام جم آنلاين: استاد غلامحسين اميرخاني يك استثناي هنري در تاريخ خوشنويسي ايران به شمار مي‌رود. هنرمندي كه با شيوه‌اي خاص سعي كرده سبكي نو در خوشنويسي معاصر خلق كند تا به اين روش نام و نشاني جهاني براي خويش در اين زمينه دست و پا كند.
كتاب زندگي و آثار خوشنويسي استاد غلامحسين اميرخاني كه چندي پيش از سوي كاوه تيموري به رشته تحرير درآمده در واقع شايد كاملترين اثري باشد كه به معرفي اين هنرمند و آثارش پرداخته است. 
نويسنده در اين راه از مصاحبه با هنرمند تا پژوهش‌هاي ميداني استفاده كرده است تا بازتاب مناسبي از دوره زندگي هنري و غيرهنري استاد از آغاز تاكنون داشته باشد. 

اين كتاب كه جامع‌ترين كتاب در زمينه زندگي و آثار خوشنويسي استاد غلامحسين اميرخاني است در 650 صفحه و شمارگان 2000 نسخه از سوي انتشارات علمي و فرهنگي به چاپ رسيده است.

اين كتاب نفيس مشتمل بر 9 فصل است كه در هرفصل نويسنده به بررسي وجهي خاص از آثار و زندگي استاد اميرخاني پرداخته است. 
