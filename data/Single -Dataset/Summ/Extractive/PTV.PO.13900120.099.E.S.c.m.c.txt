آسيب‌شناسي و ريشه‌يابي حوادث اخير سوريه نشان مي‌دهد که عربستان سعودي و اردن، تغذيه کنندگان اصلي شورش‌هاي اخير سوريه هستند. 
شکي نيست که مردم سوريه نيز مانند ساير ملت‌هاي منطقه مطالبات مشروعي دارند و دولت سوريه در صدد انجام تغييرات و اصلاحات اساسي برآمده، اما اين مطالبات متاسفانه با خشونت‌هاي غيرقابل توجيه از سوي برخي عناصر مشکوک همراه بوده است. 

در سال 1982 ميلادي نظير اين شورش‌ها در شهرهاي حمص، حماء و درعا عليه حکومت حافظ اسد، رئيس جمهور فقيد سوريه، صورت گرفت. 
عربستان که معمولا سياست‌هاي امريکا و اسرائيل را در منطقه اجرا مي‌کند، تلاش کرد تا از رهگذر ايجاد شکاف در حاکميت سوريه، توان‌مندي بشار اسد را متزلزل کند. 

گفته مي‌شود که امريکا، اسرائيل، اردن و عربستان براي هدايت شورش‌هاي جنوب سوريه يک ستاد مشترک عملياتي در سفارت عربستان در بلژيک تشکيل دادند و عبدالحليم خدام که بيش از 30 سال در عالي‌ترين پست‌هاي سياسي، اجرائي و اطلاع‌رساني دولت سوريه قرار داشت، براي هدايت شورش‌ها از پاريس به بلژيک منتقل شد. 

لذا تلاش عربستان و اردن و آمريکا براي سرنگوني دولت بشار اسد با هدف فروپاشي جبهه مقاومت ضد صهيونيستي و فرو ريختن آخرين سنگر مقاومت متمرکز است.