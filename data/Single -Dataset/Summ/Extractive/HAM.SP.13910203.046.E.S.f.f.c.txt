 لیگ برتر بسکتبال باشگاه‌های ایران امروز شاهد بازی‌های مرحله نیمه‌پایانی خواهد.
رویارویی مهرام و دانشگاه آزاد از یک سو و دوئل پتروشیمی از جنوب و فولاد ماهان از سوی دیگر 
نگاه‌ها را پررنگ‌تر از همیشه متوجه این ورزش دانشگاهی خواهد ساخت. 
برخورد مدعیان جدید و قدیم 
در جدال مهرام و دانشگاه آزاد پیش‌بینی‌های اولیه درباره تفاوت کیفی 2‌تیم و اینکه مهرام با توجه به دراختیارداشتن نفرات داخلی و خارجی زبده‌تر به‌راحتی از سد رقیب جویای نامش در همان 3 بازی اول خواهد گذشت، درست در نقطه مقابل نگاه کارشناسی مربیان 2تیم است.
 مصطفی هاشمی می‌گوید: دانشگاه با بازیکنان خوب خارجی و داخلی‌‌اش می‌تواند همانند یک تیم قدرتمند مهرام را آزار دهد.در همین حال مهران حاتمی با وجود اعتراف به ارزش‌های بالای بازیکنان و کادر فنی مهرام گفت: 
ما هم‌قسم شده‌ایم تا آنجایی که توان داریم در برابر مهرام بجنگیم.
