مسوولان يك كمپ غيرقانوني ترك اعتياد با ربودن مرد مستاجر او را يك هفته كنار سگ‌هاي گرسنه نگهداري مي‌كردند تا به اعتيادش اعتراف كند.

شاكي گفت: مدتي در يك خانه اجاره‌اي مستاجر بودم تا اين‌كه با افزايش كرايه خانه‌ها، صاحبخانه مدام از من مي‌خواست خانه را تخليه كنم يا اجاره را افزايش دهم.
وقتي به رفتارهاي صاحبخانه اعتراض كردم و گفتم من قرارداد مشخص دارم و تا زمان تعيين شده خانه را تخليه نخواهم كرد، او تصميم به انتقام از من گرفت.

 يك روز پس از مشاجره با صاحبخانه، وقتي در خانه بودم، 3 مرد قوي‌هيكل با ورود به خانه به بهانه اين كه من اعتياد دارم و بايد به يك كمپ ترك اعتياد منتقل شوم، مرا با ضرب و شتم ربوده
 پس از گذشت يك هفته در حالي كه هر روز مورد ضرب و شتم و تهديد با سگ‌هاي گرسنه قرار مي‌گرفتم، سرانجام مسوولان كمپ متوجه شدند من اعتياد ندارم و سپس مرا از اين محل بيرون انداختند. 

دستور بازداشت صاحبخانه مرد شاكي و 2 نفر از مسوولان اين كمپ صادر شد.

ماموران در مرحله بعدي 3 نفر از اعضاي اين كمپ غيرقانوني را نيز به اتهام آدم‌ربايي دستگير كردند و با اعتراف آنها مبني بر اين‌كه به دستور مسوولان كمپ، مرد مستاجر را ربوده‌اند، يكي از مسوولان كمپ نيز بازداشت و ديگر متهم پرونده با اطلاع از دستگيري همدستانش متواري شد.

ماموران با عزيمت به محل با دستور قضايي، اين كمپ غيرقانوني را بازرسي و چند نفر ديگر را كه در اين محل در شرايط بسيار سختي زنداني شده بودند، نجات دادند. با پلمب اين محل غيرقانوني، تحقيق در اين زمينه ادامه دارد.


