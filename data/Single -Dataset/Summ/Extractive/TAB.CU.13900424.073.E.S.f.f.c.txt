اعتقاد شيعه درباره‏ امام زمان(عج) اين‏ است كه آن حضرت تولد يافته و تاكنون‏ زنده و در پرده غيبت است و روزي‏ حكومت عدل را به پا خواهد كرد. 
طبق بیان امیرالمومنین (ع)حجت بن الحسن میان مردم است.درمجالس آن ها به طور ناشناس حضور یافته و در مراسم حج شرکت می کند ولی اقامت گاه اختصاصی آن حضرت برمردمان هویدا نیست.
امام حسین(ع)فرمودند:هیچ کس ازدوستان وغیردوستان،از اقامتگاه و منزل حجت خدا اطلاع ندارد وآگاه نمی شود از این موضوع،مگرکسی که خدمت گزار او باشد.
امام باقر (ع) نيز مي‌فرمايند:براي صاحب اين امر، خانه‌اي است كه به آن «بيت الحمد» گفته مي‌شود و در آن خانه، چراغي هست كه از روز ولادت آن حضرت روشن گرديده و تا روزي كه بقيه‌الله، روحي له الفدا با شمشير قيام كند، روشنايي مي‌دهد.
همچنين حضرت ولي عصر در پاسخ به علي‌بن ابراهيم‌بن مهزيار اهوازي فرمود:همانا پدرم، با من عهد بست كه دورترين و مخفي‌ترين نقطه روي زمين خدا را براي اقامت انتخاب كنم تا امر من پوشيده بماند و محل زندگي‌ام از حيله و كيد گمراهان در امان باشد؛ اين پيمان مرا به كوه‌هاي مرتفع و تپه‌هاي شن سوق داده است.

