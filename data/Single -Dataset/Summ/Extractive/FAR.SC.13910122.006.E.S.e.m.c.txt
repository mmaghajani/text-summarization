 امکان ندارد مویی که رشد کرده، ناگهان پیگمنت‌های رنگی خود را از دست بدهد و یک دفعه تمام موها سفید شود. شاید در عرض چند ماه که موها رشد می‌کنند و موهای قبلی می‌ریزند، چنین اتفاقی نمایان شود اما مطمئن باشید امکان ندارد که بخوابید و صبح موهای‌تان از شدت غم و غصه سفید شده باشد.استرس می‌تواند یک شبه سبب بروز اختلال در هورمون‌های بدن شده و ریزش مو را تسریع کند و از آنجا که موهای سفید در برابر ریزش مقاوم‌ترند، موهای مشکی‌تر ریخته و تنها موهای سفید باقی بمانند. شاید به همین دلیل است که قدیمی‌ها فکر می‌کردند موهای انسان در اثر استرس یک شبه سفید می‌شود
ناخن‌ها از لایه‌هایی از کراتین که روی هم قرار گرفته تشکیل شده‌اند. گاهی این لایه‌ها درست روی هم قرار نمی‌گیرند و آن نقطه حالت متفاوتی با دیگر نقاط پیدا می‌کند. انگار که حباب هوا در آن قرار گرفته است. هیچ مشکلی در میان نیست. تنها کافی است صبر کنید تا ناخن بلند شده و آن را کوتاه کنید.
این آنتی‌بیوتیک نیست که شما را خسته و کسل می‌کند. برعکس آنتی‌بیوتیک‌ها به بدن شما کمک می‌کنند تا با میکروب‌ها بجنگد و در نتیجه بدن کمی آسوده‌تر شود. 
کاکائو فیبر و چربی بالایی دارد و سبب تسهیل حرکت مدفوع می‌شود. تنها بدی کاکائو این است که شاید شما را کمی چاق کند.
جالب است بدانید گذاشتن روغن روی سوختگی‌های شدید یا شیمیایی بسیار خطرناک است. در سوختگی ها اگر احساس سوزش کمی آرام می‌شود به خاطر خنکی است نه روغن.خمیردندان حاوی ترکیبات سایشی است که می‌تواند سبب تشدید سوختگی شود. 
تنها دارویی که ما به شما توصیه می‌کنیم، آب سرد است. 
