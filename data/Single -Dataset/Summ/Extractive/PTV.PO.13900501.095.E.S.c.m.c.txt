آرا فريکام يک سخنگوي پليس نروژ با اشاره به کشتار روز جمعه (22 جولاي، 31 تير) در يک اردوگاه جوانان در جزيره يوتويا اين کشور گفت: " ما تائيد مي‌کنيم دست‌کم 84 نفر کشته شده‌اند اما امکان بالا رفتن شمار کشته‌ها را رد نمي‌کنيم." 
همچنين به دنبال انفجاري مهيبي که در مرکز شهر اسلو و در محل استقرار دفتر نخست وزير نروژ و نيز تعدادي ديگر از ساختمان‌هاي دولتي اين کشور روي داد، هفت تن کشته شدند. 

نخستين گزارش‌ها از کشته‌شدن 10 تن در جريان تيراندازي در جزيره يوتويا و 7 نفر در بمب‌گذاري مرکز شهر اسلو حکايت داشت. 

اين حملات از زمان بمب‌گذاري‌ها در مادريد پايتخت اسپانيا در سال 2004، بدترين حادثه تروريستي در اروپا محسوب مي‌شود. در حادثه سال 2004 مادريد، 191 نفر کشته و 2000 نفر زخمي شدند.