والیبال ایران به‌رغم همه موفقیت‌های آسیایی و بین‌المللی که طی نزدیک به بیش از نیم قرن فعالیت و به‌خصوص در دهه‌ اخیر داشته، متأسفانه هنوز طعم حضور در بازی‌های المپیک را نچشیده تا امروز که شرایط به نسبت دهه‌های پیش کاملا تغییر کرده است.
این تیم خردادماه سال آینده در توکیو به مصاف تیم‌های برگزیده آسیا و اقیانوسیه از یک سو و نمایندگان قاره‌های اروپا، آمریکای جنوبی و آفریقا می‌رود؛ 
این مربی حرفه‌ای در آخرین گفت‌وگویش که پس از بازگشت از جام‌جهانی با خبرنگاران ایرانی داشت در این باره گفت:«رقابت‌های انتخابی المپیک بسیار دشوار است.»
ولاسکو اشاره‌ای توأم با انتقاد به شیوه برگزاری مسابقات والیبال انتخابی المپیک در قاره آسیا و تفاوتش با سایر قاره‌ها داشت و گفت:«رقابت‌های انتخابی المپیک در آسیا بسیار عجیب است، زیرا در سایر قاره‌ها تیم‌ها فقط با تیم‌های هم قاره‌ای بازی می‌کنند اما در آسیا تیم‌های این قاره مجبورند با حریفان قدرتمندی از قاره‌های دیگر نیز بازی کنند. »
در بازی‌های والیبال انتخابی المپیک که طی روزهای 11 تا 19خرداد ماه سال آینده به میزبانی شهر توکیو انجام خواهد شد فقط تیم‌هایی مثل ژاپن، چین، کره‌جنوبی و استرالیا انتظار تیم ایران (قهرمان جام ملت‌های آسیا) را نمی‌کشند بلکه حریفان احتمالی چون مصر یا کامرون، ونزوئلا و یکی از تیم‌های اروپایی نیز از جمله دیگر رقبای تیم ملی کشورمان محسوب می‌شوند.
