رشد بانک‌های خصوصی به لحاظ تعداد و اندازه اگر چه در هر اقتصادی مطلوب است و باعث کارآمدتر شدن نظام بانکی به واسطه‌ی رقابت بیش‌تر می‌شود، اما این مهم به شرطی تحقق می‌یابد که سهامداران بانک خصوصی صرفاً با هدف سرمایه‌گذاری و کسب سود وارد فعالیت بانک‌داری شده باشند.
سال 1390 یکی از سال‌های بسیار پر تنش و با نوسان بالا برای نظام بانکی و کل اقتصاد کشور بود. از یک‌سو پیامدهای رکود جهانی بر اقتصاد کشوراز سوی دیگر تنگتر شدن حلقه‌ی تحریم‌های اقتصادی غرب و اعمال فشار بیش‌تر بر سیستم بانکی کشور و در این میان کشف بزرگ‌ترین کلاه‌برداری تاریخ نظام بانکی کشور و درگیر شدن تعدادی از بانک‌های بزرگ و کوچک دولتی و خصوصی و جلب توجه مقام‌های ناظر به سوی سیستم بانکی، امکان حرکت برای مجموعه‌ی نظام بانکی را دشوارتر نمود.
نوسانات بازار سرمایه که حاصل شرایط اقتصادی حاکم و عدم مدیریت صحیح شرایط پیش رو بود، موجب گردید که کنترل بازار ارز از دست بانک مرکزی خارج و فشار دیگری بر بانک‌ها اعمال شود.
تغییرات سیاستی در بخش پولی در سال 90 در تاریخ اقتصادی کشور کم نظیر بود و در انتهای سال نیز خبر تحریم سوئیفت بر بانک‌های مشمول تحریم ایرانی شوکی دیگر را به بدنه‌ی بانک‌ها وارد نمود.
دشمنان خارجی به تحقیق دریافته‌اند که نظام بانکی پاشنه‌ی آشیل اقتصاد کشورهاست و به همین دلیل برای اعمال فشار بیش‌تر بر کشور، نظام بانکی را نشانه رفته اند.
مهم‌ترین چالش‌های پیش روی نظام بانکی:
1. تحریم
2. نبود ثبات در سیاست‌های پولی
3. سودآوری
4. بانک‌داری صنفی
5. مطالبات غیرجاری؛
6. ضعف فن‌آوری اطلاعات؛
7. نظارت؛
8. مشکلات اخذ تسهیلات؛ 
شاید بتوان اقدام‌ها و برنامه‌های زیر را به عنوان گام‌های اساسی در مدیریت این چالش‌ها بیان کرد:
1. اعتماد سازی؛
2. اصلاح ساختار تعیین نرخ سود در کشور؛
3. نظارت؛
4. ارتقای تکنولوژی بانکی؛

