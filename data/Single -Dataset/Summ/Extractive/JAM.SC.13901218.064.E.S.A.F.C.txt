 سايكوز به انواع جدي اختلالات رواني گفته مي‌شود كه در طول آنها بيمار ممكن است دچار توهم و هذيان شود. 
كلمه روان‌پريشي يا سايكوز براي توصيف شرايط غيرطبيعي ذهن و وضعيت رواني به كار مي‌رود كه طي آن ارتباط فرد با واقعيات قطع مي‌شود. 
زماني كه كسي دچار حالت روان‌پريشي شود، روان‌پريش يا سايكوتيك ناميده مي‌شود. 
معمولا بيمار رفتارها و صحبت‏هاي غيرطبيعي دارد. 
روان‌پريشي ممكن است با بيماري‌هاي جسمي (مثلا به دنبال ضربه‌هاي مغزي، عفونت‌هاي شديد، مصرف مواد) يا بر اثر بيماري‌هاي رواني (مثلا اسكيزوفرنيا) همراه باشد. 
حدود 3 تا 5 نفر از هر صد نفر حالاتي از روان‌پريشي را تجربه مي‌كنند كه اين ميزان بيشتر از ميزان شيوع ديابت (بيماري قند) است. 
تفكر گيج و مبهم (سردرگمي): 
صحبت‌هاي شخص نامشخص، نامفهوم يا نامربوط مي‌شوند.
اعتقادات غلط (هذيان): كسي كه يك دوره روان‌پريشي را تجربه مي‌كند، ممكن است دچار عقايد و باورهاي غلط و نابجايي شود كه هذيان ناميده مي‌شود.
توهم: توهم به مفهوم درك بدون وجود محرك خارجي واقعي است.
يك دوره روان‌پريشي در 3 مرحله اتفاق مي‌افتد و طول اين دوره‌ها از فردي به فرد ديگر متفاوت است.
مرحله يك (مقدماتي): در اين مرحله، علائم گنگ و مبهم هستند و بسختي مي‌توان متوجه آنها شد.
مرحله دوم (حاد): در اين مرحله علائم روان‌پريشي به وضوح تجربه مي‌شوند. اين علائم شامل توهم، هذيان يا تفكر مبهم است.
مرحله سوم (بهبود): گروهي از حالات روان‌پريشانه قابل درمان هستند. 
روان‌پريشي ناشي از مواد: استفاده يا ترك موادي مانند الكل، حشيش، شيشه، قرص اكستازي و ساير مواد مي‌توانند با ظهور علائم روان‌پريشي مرتبط باشند. 

در اختلال خلقي دوقطبي، شخص به طور متناوب دچار خلق بالا (شيدايي) يا كاهش خلق (افسردگي) مي‌شود. 
افسردگي روان‌پريشانه: اين اختلال به صورت افسردگي شديد همراه با علائم روان‌پريشي مشخص مي‌شود. به صورتي كه هيچ دوره‌اي از شيدايي يا خلق بالا حين بيماري اتفاق نيفتاده باشد.
. در برخي موارد، مشكل «اندوه پس از زايمان» تا اندازه «اختلال افسردگي پس از زايمان» پيش مي‌رود.
به طور كلي روند درماني بيماري روان‌پريشي بسختي پيش مي‌رود، بخصوص اگر زمينه ژنتيكي داشته و در سنين پايين نيز شروع شده باشد و زمان زيادي بدون درمان گذشته باشد.
