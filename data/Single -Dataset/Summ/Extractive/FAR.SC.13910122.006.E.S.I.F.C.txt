* آیا استرس موها را سفید می‌کند؟
از نظر علمی چنین موضوعی غیرممکن است. امکان ندارد مویی که رشد کرده، ناگهان پیگمنت‌های رنگی خود را از دست بدهد و یک دفعه تمام موها سفید شود
استرس می‌تواندسبب بروز اختلال در هورمون‌های بدن شده و ریزش مو را تسریع کند و از آنجا که موهای سفید در برابر ریزش مقاوم‌ترند، موهای مشکی‌تر ریخته و تنها موهای سفید باقی بمانند.
* سفیدی‌های زیر ناخن به دلیل کمبود کلسیم است!
ناخن‌ها از لایه‌هایی از کراتین که روی هم قرار گرفته تشکیل شده‌اند. گاهی این لایه‌ها درست روی هم قرار نمی‌گیرند و آن نقطه حالت متفاوتی با دیگر نقاط پیدا می‌کند. انگار که حباب هوا در آن قرار گرفته است. هیچ مشکلی در میان نیست. تنها کافی است صبر کنید تا ناخن بلند شده و آن را کوتاه کنید.
* آنتی‌بیوتیک‌ها خواب‌آور و کسالت‌آورند!
 آنتی‌بیوتیک‌ها به بدن شما کمک می‌کنند تا با میکروب‌ها بجنگد و در نتیجه بدن کمی آسوده‌تر شود. آنچه شما را خسته و خواب‌آلوده می‌کند، بیماری است. انرژی است که سیستم ایمنی شما برای مقابله با میکروب‌ها آن را از دست داده است!
* شکلات یبوست‌آور است!
در حقیقت شکلات سبب کند شدن کار دستگاه گوارش نمی‌شود. دقیقا برعکس کاکائو فیبر و چربی بالایی دارد و سبب تسهیل حرکت مدفوع می‌شود
* روغن روی سوختگی درد را تسکین می‌دهد!

کره یا هر روغن دیگری بر سوختگی اثری نمی‌گذارد و اگر احساس سوزش کمی آرام می‌شود به خاطر خنکی است نه روغن! جالب است بدانید گذاشتن روغن روی سوختگی‌های شدید یا شیمیایی بسیار خطرناک است. روغن، سیب‌زمینی و خمیردندان هیچ یک برای سوختگی مناسب نیست. مثلا خمیردندان حاوی ترکیبات سایشی است که می‌تواند سبب تشدید سوختگی شود. تنها دارویی که ما به شما توصیه می‌کنیم، آب سرد است
