طرح بزرگی که از امروز آغاز شده و خودش اصرار دارد که نام آن را یک «رویداد ملی» بگذارد: «طرح سرشماری عمومی نفوس و مسکن.»
قرار است 54 هزار مأمور سرشماری در 21 روز، آمار 21میلیون خانوار کشور را با روش «چهره به چهره» ثبت و ضبط کنند. آن هم با فرم‌های تفصیلی ویژه‌ای که قبلا فقط برای 10 درصد مردم و به‌عنوان نمونه آمار به کار رفته است. در بخش‌هایی از تهران هم از کامپیوترهای دستی برای تکمیل فرم استفاده می‌شود تا این روش برای توسعه به کل کشور در دوره بعدی سرشماری بکار رود.
جلسه تمام می‌شود و قرار می‌شود خود رئیس مرکز آمار ایران برای تکمیل فرم اطلاعات آیت‌الله «سیدعلی حسینی خامنه‌ای» اقدام کند. کاری که برای سران قوا و چند نفر دیگر از مسئولین درجه اول هم انجام خواهد داد.

