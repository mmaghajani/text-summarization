"راشد الراشد" از رهبران جریان عمل اسلامی بحرین در گفت‌وگو با فارس با اشاره به آغاز مسابقات فرمول یک که انقلابیون آن را فرمول خون نامگذاری کرده‌اند، گفت: این مسابقات در حالی با اصرار حاکمان بحرینی برگزار می‌شود که کشور در یک بحران نفس گیری به سر می‌برد. 
الراشد با اشاره به تظاهرات صدها هزار نفری انقلابیون بحرینی در اولین روز برگزاری مسابقات فرمول خون ، گفت: تظاهرات گسترده مردم همه برنامه‌های رژیم را نقش بر آب کرد.
الراشد با اشاره به اشغال کشورش از سوی نیروهای موسوم به سپر "جزیره" و مواضع واشنگتن مبنی بر لزوم برگزاری گفت‌وگوهایی بین معارضان بحرینی و دولتمردان منامه، خروج اشغالگران را اولین گام به منظور حل بحران منامه  خواند.
