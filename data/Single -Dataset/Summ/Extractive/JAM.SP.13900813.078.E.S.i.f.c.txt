جام جم آنلاين: براساس اعلام ريیس کمیته فوتسال فدراسیون فوتبال ملی پوشان کشورمان تا پیش از حضور در دوازدهمین دوره مسابقات فوتسال قهرمانی آسیا بیش از هشت دیدار دوستانه برگزار کرده و در یک تورنمنت بین‌المللی به میدان می‌روند.
شروع این برنامه حضور در تورنمنت "گراندپریکس" برزیل بود. برنامه بعدی تیم ملی فوتسال کشورمان رویارویی با روسیه، نايب قهرمان مسابقات فوتسال جایزه بزرگ برزیل است. 
در آذرماه تیم ملی کرواسی به ایران می آید تا دو دیدار دوستانه مقابل تیم ملی فوتسال کشورمان داشته باشد.
در دی‌ماه سال جاری قرار بود در یک تورنمنت دوستانه در کویت شرکت کنیم که هنوز ابعاد برگزاری این مسابقات مشخص نشده، پس نمی‌توانم با قوت بگویم که در پیکارهای کویت شرکت خواهیم کرد یا خیر. با این وجود طی روزهای 27 تا 30 دی‌ماه به کرواسی سفر می‌کنیم تا دو دیدار دوستانه مقابل تیم ملی این کشور داشته باشیم.در بهمن ماه تیم ملی فوتسال برزیل به ایران می آید. برزیل طی اقامتی که در ایران خواهد داشت سه بازی دوستانه را با تیم‌های ملی فوتسال ایران و فولاد ماهان خواهد داشت.تیم ملی فوتسال ایران اسفندماه را استراحت خواهد کرد و در هفته آخر فروردین ماه و یا هفته ابتدایی اردیبهشت‌ماه در تورنمنت غرب آسیا "WAFF" شرکت می‌کند. پس از آن تیم ملی فوتسال کشورمان برای شرکت در دوازدهمین دوره مسابقات فوتسال قهرمانی آسیا عازم دوبی امارات می‌شود. 
