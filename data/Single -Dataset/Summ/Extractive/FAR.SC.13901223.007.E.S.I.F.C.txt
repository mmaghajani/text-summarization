 تحقیقات اخیر مشخص کرده است مصرف چربی‌های ترانس و اشباع نه تنها می‌توانند عامل ابتلا به ناراحتی‌های قلبی باشند بلکه خطر ابتلا به افسردگی را هم بالا می‌برند.
تحقیقات انجام شده توسط پژوهشگران نشان داده است افرادی که چربی‌های ترانس زیاد مصرف می‌کنند 50 درصد بیش از سایرین در معرض افسردگی قرار دارند. برخلاف آنها افرادی که اهل مصرف چربی‌های یک ظرفیتی غیراشباع هستند کمتر از سایرین به افسردگی دچار می‌شوند.
به گفته متخصصان داشتن یک رژیم سالم غذایی نه تنها خطر ابتلا به ناراحتی‌های قلبی و انواع سرطان‌ها را پایین می‌آورد بلکه سلامت روان را هم تضمین می‌کند.
در حال حاضر نزدیک به150میلیون نفر در جهان از علائم افسردگی رنج می‌برند که این آمار در طول سال‌های گذشته رشد چشم‌گیری داشته است. دانشمندان معتقدند تغییر در رژیم غذایی انسان‌ها از مهم‌ترین عوامل بروز این حالت در جامعه مدرن امروز شده است.


