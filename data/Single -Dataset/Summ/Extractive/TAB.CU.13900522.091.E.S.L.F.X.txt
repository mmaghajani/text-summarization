شركت هواپيمايي جمهوري اسلامي ايران (هما) اعلام كرد: اين شركت با اجازه مراجع عظام و به صورت محدود در پروازهاي خود صبحانه سرو مي‌كند.

تمام شركت‌هاي هواپيمايي داخلي با كسب اجازه از مراجع عظام و با توجه به تعداد غالب مسافراني كه به ادله مختلف از گرفتن روزه معذور مي‌باشند پس از خروج از حد ترخص شرعي نسبت به ارائه محدود سرويس پذيرايي اقدام مي‌كند و بديهي است آن دسته از مسافراني كه با رعايت مسايل شرعي روزه‌دار مي‌باشند با قبول اعتذار شركت‌هاي هواپيمايي از پذيرش سرويس غذايي خودداري مي‌كنند.»

 در بيان اين توضيح يادآوري چند نكته را ضروري است:

نكته اول اينكه سفر حج يك سفر معنوي مستحب است و اين سفر در ماه مبارك رمضان به گونه‌اي پيش‌بيني شده بود كه با چهار روز اقامت بيشتر و قصد اقامت 10 روزه در مكه مكرمه در روزه‌داري مومنان و حجاج اشكالي شرعي پيش نيايد در حالي كه در اين جوابيه سخني در مورد سفر حج به عنوان يك سفر ويژه ياد نشده است در حالي كه براي حجاج روزه‌داري به عنوان واجب شرعي مقدم بر عمل مستحبي حج است و هما چنين ارزش و اهميتي را ناديده گرفته و بعد از گذشت نيم ساعت از وقت شرعي به جاي سحري صبحانه سرو كرده كه هيچ تناسبي با ماه مبارك رمضان ندارد.

نكته دوم اينكه از سه ساعت تاخير هواپيمايي هما در روز ياد شده حجاج يك ساعت تاخير را در داخل هواپيما سپري كردند در حالي كه شركت هواپيمايي هما در اين يك ساعت مهلت پذيرايي داشته اما از اين كار امتناع كرده است.

و نكته پاياني اينكه اكثر حجاج در اين سفر با احتساب حد ترخص شرعي يقين داشتند كه پيش از اذان ظهر به مقصد خود مي‌رسند و در روزه‌داري آنها هيچ مشكل شرعي به وجود نمي‌آيد در حالي كه هواپيمايي هما بدون توجه به اين نكات اقدام به سرو غذا كرده است در حالي كه در سفر معنوي همچون حج كه اقامت 10 روزه ملاك مي‌باشد شكستن روزه شايسته مومنان و حجاج نيست.


