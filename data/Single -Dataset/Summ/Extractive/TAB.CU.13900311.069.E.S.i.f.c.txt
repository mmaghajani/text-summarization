مراسم رونمايي از تمبر يادبود و جديدترين اثر استاد محمود فرشچيان با موضوع جانبازان دو چشم نابينا با حضور استاد فرشچيان، مرتضي تمدن استاندار تهران، مجتبي رحماندست مشاور رئيس بنياد شهيد و امور ايثارگران، عباس خامه‌يار معاون پژوهش و ارتباطات فرهنگي، اسكندر يارنسب مديركل تبليغات و مراكز فرهنگي بنياد شهيد و امور ايثارگران، احمد اسماعيلي رئيس بنياد شهيد و امور ايثارگران تهران بزرگ و حميد اعتماد دبير خانه نور تهران و جمع كثيري از جانبازان هنرمند و نخبه دو چشم نابيناي كشور در مجموعه فرهنگي سيدالشهدا عليه السّلام برگزار شد.
استاد محمود فرشچيان در مراسم رونمايي از نماد تابلوي «جانباز دو چشم نابينا» خطاب به جانبازان گفت: شما جانبازان ماندگار هستيد و تعالي كشور مرهون رشادت‌هاي شما بوده است و افتخار اين اثر هنري براي جانبازاني است که سربلندي كشور مديون آنهاست.
افتخار اين اثر هنري براي جانبازان است؛ جانبازاني كه استقلال و سربلندي كشور را مديون آنها هستيم.
تمام ملت ايران مديون جانبازان هستند و هركاري انجام دهند در مقابل ايثارگري آنها هيچ است.
شما جانبازان ماندگار هستيد و تعالي كشور مرهون رشادت‌هاي شما بوده است.
سال گذشته خانه نور ايران پيشنهاد ارائه چنين كاري را به بنده دادند؛ اين تابلو تصوير يك انسان است كه فكر و انديشه او نوراني و خدايي است كه قلب او را نيز نوراني كرده است.
به گزارش توانا، جانبازان دو چشم نابينا حشمت‌الله صادق امير عقيقي، مهناز دارابي، خليل اقدام‌پناه و آقاي جهانيان، ذوقي و ميرطاهري از نخبگان ايثارگر در عرصه‌هاي مختلف فرهنگي، اجتماعي و ورزشي بودند كه مورد تجليل قرار گرفتند. همچنين لوح سپاسي از سوي رئيس و نماينده ولي فقيه در بنياد شهيد و امور ايثارگران و استاندار تهران به پاس قدرداني از هنرمندي استاد فرشچيان به وي اهدا شد.

