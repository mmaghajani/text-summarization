با وجود اینکه پیش‌بینی می‌شد گزارش کمیسیون اصل 90 مجلس بسیاری از زوایای پنهان اختلاس اخیر را برای مردم روشن کند اما با نزدیک شدن به زمان پرده‌برداری از این گزارش، اظهارات اعضای کمیسیون حاکی از ارائه یک گزارش کلی و توصیفی بدون اشاره به اسامی متخلفین و حذف اسامی است. 
یکی از مباحث جلسه روز گذشته این کمیسیون در مورد اعلام اسامی خاطیان بود و جمع‌بندی هم این بود که چون این کار وظیفه قوه قضاییه است، باید توسط همین نهاد انجام شود؛ بنابراین کمیسیون این بخش را به قوه قضاییه محول کرد و قرار شد که فعلا اسمی مطرح نشود.درخواست استعفای وزیر اقتصاد و رئیس‌کل بانک مرکزی در گزارش کمیسیون اصل 90 هم صحت ندارد؛ 
کمیسیون یکی از دلایل را ضعف نظارت بانک مرکزی تشخیص داده است. 
