گروه حوادث:با دستگیری چهارمین و پنجمین مظنون در پرونده اسیدپاشی مرگبار در شهر سرابله استان ایلام که منجر به مرگ یک دختر جوان و سوختگی شدید مادر او شد، تحقیقات برای کشف راز این جنایت وارد مرحله‌ای تازه شده است.
دختر جوان که فقط یک هفته به عروسی با پسر مورد علاقه‌اش باقی مانده بود و به سختی حرف می‌زد، به ماموران گفت: چند ساعت پیش، من و مادرم در خانه‌مان در خواب بودیم که ناگهان با احساس سوختگی شدیدی که روی صورتم حس می‌کردم، از خواب پریدم. در همان لحظه عمو و زن‌عمویم را دیدم که مقابل من و مادرم ایستاده بودند.ماموران در ادامه به ردپای مظنون دیگری هم در این پرونده دست یافتند. این فرد برادر‌زن‌عموی مقتول است که خواستگار سمج قربانی به‌شمار می‌رفت. بررسی‌ها نشان می‌داد که خانواده این مرد یک روز قبل از حادثه با حضور در مقابل خانه دختر جوان، او را تهدید کرده بودند که باید از ازدواج با پسر مورد علاقه‌اش منصرف شود و به عقد پسر آنها درآید.
با انتقال این مرد به اداره آگاهی، او هم منکر اسیدپاشی مرگبار شد و گفت که نمی‌داند چه کسی دست به این جنایت زده است.
با اظهارات پسر جوان، تحقیقات برای کشف راز اسیدپاشی ادامه یافت و ماموران در ادامه 2 مظنون دیگر را هم در این پرونده شناسایی کردند
با دستگیری این دو مظنون تعداد افراد دستگیر شده در این پرونده به 5 نفر رسید و این در حالی است که تمامی آنها در بازجویی‌ها، اسیدپاشی را انکار کرده‌اند. 
