دانشمندان به دنبال استفاده از سلولهاي بنيادي در توليد فوليكولهاي موي رنگينه‌دار بر روي موشهاي كچل هستند كه مي‌تواند نويد دهنده درمانهاي جديد براي درمان كچلي و خاكستري شدن مو باشد.
به گزارش ايسنا، دانشمندان دانشگاه علوم توكيو در يكي از دو آزمايش خود موفق به شناسايي شيوه‌اي براي رشد مو و رنگدانه‌دار كردن آن شده‌اند.اين آزمايش بر روي موشها موفقيت‌آميز بوده، اما محققان اميدوارند بتوانند اين شيوه را طي سه سال آينده بر روي انسان نيز آزمايش كرده و در دهه آينده اين درمان بطور گسترده در دسترس عموم قرار بگيرد.دانشمندان از دو گونه سلول بنيادي پوست استفاده كردند كه در كنار يكديگر حاوي تمام دستورالعمل‌ها براي يك فوليكول مو و پرورش آنها در آزمايشگاه و تبديل به فولكولهاي شكل‌گرفته نابالغ هستند.اين محصول در نهايت در پشت بدون موي موشهاي كچل كاشته شد كه طي دو تا سه هفته رشد مو در آنها مشاهده شد.اين تيم تحقيقاتي همچنين نشان دادند كه با افزودن يك نوع خاص سلول بنيادي در اين تركيب مي‌توان موهايي توليد كرد كه رنگي هستند.اين در حاليست كه اين جوانسازي مجدد از هزينه كمي برخوردار نبوده و با وجود درمان سلولهاي بنيادي احتمالا هزاران دلار هزينه در بر داشته باشد.

