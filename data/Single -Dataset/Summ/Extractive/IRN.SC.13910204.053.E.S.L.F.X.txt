همزمان با روز زمین، لامپی با طول عمر بیش از 20 سال عرضه می شود

تهران- محققان شركت فیلیپس به ساخت لامپ LED موفق شده اند كه 20 سال دوام دارد.این لامپ كم مصرف قرار است از یكشنبه آینده همزمان با روز زمین رونمایی و فروش آن آغاز شود.

به گزارش فیزورگ، این لامپ كه در سال 2011 برنده جایزه ' فردای روشن' وزارت نیروی آمریكا شده، قرار است با قیمت اولیه 50 دلار به فروش برسد اما شركت تولید كننده آن قصد دارد قیمت این لامپ را تا 25 تا 30 دلار كاهش دهد. 

این لامپ 10 واتی می تواند جایگزینی مناسب برای لامپ های 60 وات استاندارد باشد. وقتی این لامپ سه ساعت در روز روشن باشد طول عمر آن به 4/27 سال افزایش می یابد. 

از آنجا كه این لامپ جدید 83 درصد كارآمد تر از لامپ های 60 وات استاندارد است مصرف كنندگان می توانند با این لامپ پول بیشتری صرفه جویی كنند.


