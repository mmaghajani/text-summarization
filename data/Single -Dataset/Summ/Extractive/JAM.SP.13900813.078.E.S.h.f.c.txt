براساس اعلام ريیس کمیته فوتسال فدراسیون فوتبال ملی پوشان کشورمان تا پیش از حضور در دوازدهمین دوره مسابقات فوتسال قهرمانی آسیا بیش از هشت دیدار دوستانه برگزار کرده و در یک تورنمنت بین‌المللی به میدان می‌روند.
در ادامه خاطر نشان کرد: برنامه بعدی تیم ملی فوتسال کشورمان رویارویی با روسیه، نايب قهرمان مسابقات فوتسال جایزه بزرگ برزیل است. روس‌ها با دو تیم که شامل تیم ملی و امید فوتسال این کشور می‌شود به ایران خواهند آمد. 
تیم فوتسال زیر 21 سال کشورمان با امیدهای فوتسال روسیه دیدار می‌کند. تیم فوتسال بزرگسالان روسیه با گیتی پسند اصفهان روبه‌رو می‌شود .
گفت: در آذرماه تیم ملی کرواسی به ایران می آید تا دو دیدار دوستانه مقابل تیم ملی فوتسال کشورمان داشته باشد. 
افزود: در بهمن ماه تیم ملی فوتسال برزیل به ایران می آید. برزیل طی اقامتی که در ایران خواهد داشت سه بازی دوستانه را با تیم‌های ملی فوتسال ایران و فولاد ماهان خواهد داشت.
براساس اعلام ترابیان تیم ملی فوتسال ایران اسفندماه را استراحت خواهد کرد و در هفته آخر فروردین ماه و یا هفته ابتدایی اردیبهشت‌ماه در تورنمنت غرب آسیا "WAFF" شرکت می‌کند. پس از آن تیم ملی فوتسال کشورمان برای شرکت در دوازدهمین دوره مسابقات فوتسال قهرمانی آسیا عازم دوبی امارات می‌شود.
