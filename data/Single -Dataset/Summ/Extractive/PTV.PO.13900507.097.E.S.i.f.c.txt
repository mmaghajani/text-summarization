هزاران تن از مردم يمن با آمدن به خيابان‎ها به آن‎چه که آن را تلاش‌هاي امريکا و عربستان سعودي براي نجات رژيم علي عبدالله صالح مي‌خوانند اعتراض کرده‌اند.
تظاهرات عظيم ضد امريکايي - سعودي روز جمعه (7 مرداد) در شهر ساحلي حديده با حضور نمازگزاران برگزار شد. 
اين تظاهرکنندگان همچنين خواستار برکناري و تحت پيگرد قانوني قرار گرفتن صالح، ديکتاتور يمني که چندين دهه بر اين کشور حکومت کرده و در حال حاضر تحت درمان در عربستان سعودي به سر مي‌برد شدند. 
کارشناسان مي‌گويند عمليات نظامي اخير در ارحب و ديگه مناطق با هدف هموار کردن راه براي بازگشت صالح انجام شده است. گفته مي‌شود ديکتاتور يمن قصد دارد پيش از ماه رمضان به اين کشور بازگردد. 
با اين حال مخالفان مي‌گويند صالح تحت قانون اساسي جديدي که توسط "مجمع ملي" 501 نفره‌اي که در آينده تدوين مي‌شود، فقط براي محاکمه به کشور باز خواهد گشت. 
معترضان مي‎گويند به تظاهرات خود در ماه رمضان هم ادامه مي‎دهند تا به خواسته‎ها و مطالبات خود دست يابند.

