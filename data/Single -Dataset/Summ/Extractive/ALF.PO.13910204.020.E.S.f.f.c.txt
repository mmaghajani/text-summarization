تابناك: ماه ها از به ثمر رسیدن تلاش های مخالفان برای سرنگونی «معمر قذافی»، دیکتاتور این کشور می گذرد؛ اما بحث در مورد این انقلاب همچنان در محافل مختلف تازه است. در این میان، اخیراً توجه رسانه ها به زنی معطوف شده که در سرنگونی قذافی نقشی کلیدی داشته است.
«نرمین ناجی الشریف» را زنی می دانند که پایه های دیکتاتور «معمر قذافی» دیکتاتور سابق لیبی را لرزاند.
«نرمین ناجی الشریف» ۴۰ ساله در حال حاضر معاون رئیس اتحادیه کارگران مستقل لیبی نیز هست. او مانند بیشتر زنان لیبی، زنی قدیمی نیست.
وی در مورد نقش زنان در انقلاب لیبی می گوید: «نقش آن ها در ابتدا فقط به تهیه غذا برای مبارزان محدود می شد؛ اما پس از انقلاب وضعیت فرق کرد و اکنون زنان لیبی خیلی فعال تر شده اند. 
