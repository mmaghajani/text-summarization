بزرگترین نمایشگاه صنعتی و تجاری جهان با حضور آنگلا مرکل صدر اعظم آلمان و ون جیابائو نخست وزیر چین در شهر هانوفر در شمال آلمان گشایش یافت.
نخست وزیر چین در مراسم افتتاح این نمایشگاه گفت:شرکت هایی که در نمایشگاه امسال هانوفرحضور دارند همانند ستون های آن محسوب می شوند و ما در این جا از تمام شرکت های صنعتی در جهان دعوت می کنیم که در جریان نوسازی صنایع در چین حضور پیدا کنند.
آنگلا مرکل صدر اعظم آلمان هم در این مراسم گفت:ما باید اقداماتی در جهت توازن اقتصادی در جهان انجام دهیم و باید در این زمینه شفاف عمل کنیم.
