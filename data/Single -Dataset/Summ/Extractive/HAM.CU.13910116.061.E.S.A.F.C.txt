قائم مقام وزیر فرهنگ و ارشاد اسلامی در امور قرآنی از واریز 200 میلیارد تومان از 218 میلیارد تومان بودجه امور قرآنی سال 90 به حساب شورای عالی انقلاب فرهنگی خبر داد و اعلام کرد: دستگاه‌هایی که مشمول دریافت مبالغی از این بودجه هستند با انعقاد تفاهم‌نامه‌ آن را دریافت می‌کنند.
محمدی درباره نحوه تعیین بودجه فعالیت‌های قرآنی در بودجه سال 91 کشور نیز گفت: فعلاً در بودجه 91 نیز صحبت از همان اختصاص نیم درصد از بودجه دستگاه‌های اجرایی کشور به امور قرآنی است.
قائم مقام وزیر فرهنگ و ارشاد اسلامی در امور قرآنی در پایان تأکید کرد: دستگاه‌هایی که قبلاً طرح‌های قرآنی خود را به شورای توسعه فرهنگ قرآنی ارائه داده‌اند با انعقاد تفاهم‌نامه‌ به آسانی بودجه سال 90 را دریافت خواهند کرد.
