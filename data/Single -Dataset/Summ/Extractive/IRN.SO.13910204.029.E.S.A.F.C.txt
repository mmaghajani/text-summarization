تهران - فرمانده نیروی انتظامی با بیان اینكه شاخص‌های فرهنگی، دانش و قوانین زمینه‌ساز كاهش تلفات حوادث رانندگی است،‌ گفت: تا كنون هیچ كشوری با اجبار و با دیكتاتور منشی تلفات حوادث رانندگی را كاهش نداده است.
وی گفت:‌ كاهش تلفات جاده‌ای باعث كاهش خسارت‌های مالی و اجتماعی در سطح كشور می‌شود و یكی از مهم‌ترین شاخص‌های توسعه‌یافتگی در هر كشوری كاهش نرخ تلفات و تصادفات است.
وی خاطرنشان كرد: همه توان دستگاه های مختلف باید در یك جهت و برای همگرا شدن برای حذف تلفات جاده‌ای گام بردارند.
وی در ادامه با بیان اینكه هدفمندسازی مصرف سوخت، میل استفاده به حمل‌ونقل عمومی را افزایش داد، گفت: با این رویكرد سفرهای بی‌هدف مدیریت شد و مردم به سمت خرید خودروهای كم‌مصرف سوق پیدا كردند.

وی تصریح كرد به همین دلیل ناجا موافق افزایش قیمت سوخت است زیرا از طریق آن حمل‌ونقل عمومی تقویت و تلفات جاده‌‌ای نیز كاهش خواهد یافت.
