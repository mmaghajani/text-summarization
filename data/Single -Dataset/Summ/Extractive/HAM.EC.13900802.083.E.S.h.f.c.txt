گروه اقتصادی:گزارش کمیسیون اصل 90 مجلس حاکی از ارائه یک گزارش کلی و توصیفی بدون اشاره به اسامی متخلفین و حذف اسامی است بنابراین کمیسیون این بخش را به قوه قضاییه محول کرد و قرار شدکه فعلا اسمی مطرح نشود
وبا اشاره به اعلام وصول طرح استیضاح وزیر امور اقتصادی و دارایی،عملا ارتباط آن باگزارش کمیسیون منتفی شد.
بنابراین برخوردهای آتی مجلس به‌نظر نمایندگان درخصوص قصور یا تقصیر افراد بستگی دارد. از طرفی باید به دفاعیات دستگاه‌های دولتی هم توجه کرد.
وی خاطرنشان کرد: این نوع تخلفات عوامل مختلف و متعددی دارد و یکی از این عوامل، فردی است که بدون دارا بودن صلاحیت‌های لازم در جایگاهی قرار گرفته است،منظور رئیس شعبه‌ای است که منجر به این تخلفات شده است.
همچنین زمانی که نظارت‌های کافی و همه‌جانبه ‌وجود نداشته باشد، بدیهی است که چنین تخلفاتی رخ خواهد داد. اگر چنین نظارتی وجود داشت، آیا واقعا در این مدت این فرد می‌توانست چنین اتفاقاتی را رقم زند و مملکت و مسئولین را با این وضعیت و معضل روبه‌رو کند؟
عضو کمیسیون اصل 90 پاسخ داد:همه کسانی که در این قضیه دخیل هستند باید نظارت خود را به روز کنندچون در غیراین صورت اثری را که باید داشته باشد، ندارد.
به گفته موحد، نتیجه گزارش کمیسیون اصل 90 دارای ابعاد مختلف و متعددی است؛ اولا نحوه شکل گیری، ورود و رشد این مجموعه تشریح شده است همچنین مسیرهای غیرقانونی که طی شده و نهادهایی که باید با آنها برخورد می‌کردند، معرفی شده و علاوه بر این اقداماتی که اگر صورت می‌گرفت می‌توانست جلوی بروز چنین حادثه‌ای را بگیرد، مشخص شده است. 
