  تهران – كیوان قنبر زاده از تیم مازندران عصر جمعه ركورد ماده پرش ارتفاع ایران را بهبود بخشید.


قنبر زاده با پرشی به ارتفاع دو متر و 26 سانتی متر ، ركورد ایران كه پیش از این در اختیار امین حسین زاده رهبر از بوشهر بود را یك سانتی متر ترقی داد. 


گفتنی است، ركورد ورودی ماده پرش ارتفاع رقابت های دوومیدانی بازیهای المپیك 2012 لندن دو متر و 28 سانتی متر است كه ملی پوش ایران، دو سانتی متر تا كسب جواز حضور در این بازیها فاصله دارد. 
مسابقات دوومیدانی قهرمانی ایران از صبح امروز با حضور 244 ورزشكار برتر كشور در شیراز آغاز شده است. 


