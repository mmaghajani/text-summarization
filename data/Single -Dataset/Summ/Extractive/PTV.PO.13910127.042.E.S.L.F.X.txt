صداي انفجار چندين بمب و شليک گلوله روز يک‌شنبه (۲۷ فروردين، ۱۵ آوريل) در کابل، پايتخت افغانستان به گوش رسيد که موجب روشن شدن آژير خطر سفارت‌خانه‌هاي امريکا، انگليس و آلمان شد. 

همچنين، بر پايه گزار‌ش‌ها شبه‌نظايمان طالبان اين حملات را آغاز "تهاجم بهاري" خود خواندند. 


اگر چه در اين حملات به سفارت آلمان آسيب وارد شد، اما هيچ گزارشي از جراحت يا تلفات کارکنان اين سفارت‌خانه منتشر نشده است. 

به دنبال اين حملات، همه سفارت‌خانه‌هاي خارجي در کابل، مقر فرماندهي نيروي همکاري بين‌المللي ناتو (ايساف) و کاخ رياست جمهوري افغانستان به حالت تعطيل درآمده است. 

همچنين، ساختمان پارلمان افغانستان و سفارت روسيه نيز که در منطقه ‌ديگري از کابل قرار داشتند هدف موشک‌هاي شبه‌نظاميان طالبان قرار گرفتند. 
پليس افغانستان مي‌گويد که مهاجمان سعي داشتند وارد ساختمان پارلمان شوند که با مقاومت ماموران امنيتي به عقب رانده شدند. 

همچنين، شبه‌نظاميان به "هتل ستاره" در نزديکي محل اقامت حامد کرزي، رئيس جمهوري افغانستان حمله کردند. 

بمب‌هاي کنار جاده‌اي و بمب‌هاي دست‌ساز رايج‌ترين ابزاري است که شبه‌نظاميان عليه نيروهاي افغان، نظاميان خارجي و غيرنظاميان افغان استفاده مي‌کنند. 

در سال ۲۰۱۱ ميادي ۳ هزار ۲۱ غيرنظامي افغان در خشونت‌هاي ناشي از جنگ کشته و ۴ هزار و ۵۰۷ نفر نيز مجروح شدند. 



با وجود حضور نزديک به ۱۳۰ هزار نيروي خارجي تحت امريکا در افغانستان، ناامني در اين کشور همچنان رو به افزايش است
