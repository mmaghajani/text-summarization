به گفته یک مقام مسئول صندوق رفاه دانشجویان وزارت علوم، اداره اماکن عمومی ناجا با خوابگاه‌هایی که عضویت در اتحادیه خوابگاه‌داران غیردولتی را نپذیرند به نحو مقتضی برخورد خواهد کرد و در همین رابطه قراردادی با اداره اماکن ناجا در حال نهایی شدن است.
عدم معرفی دانشجو به پانسیون‌های بدون مجوز:
تمام خوابگاه‌ها و پانسیون‌هایی که در نظارت حداقلی قرار دارند باید عضو اتحادیه خوابگاه‌داران غیردولتی شوند، همچنین دانشگاه‌ها موظف هستند به این دسته از خوابگاه‌ها و پانسیون‌ها که در این اتحادیه عضویت ندارند، دانشجو معرفی نکنند.از سال تحصیلی آینده تمام مجموعه‌های خوابگاهی باید مجوز اتحادیه مذکور را دریافت کنند
برخورد ناجا با خوابگاه‌های غیرمجاز:
این دسته از پانسیو‌ن‌ها به عنوان مجموعه خوابگاهی به شمار نمی‌آیند، با خوابگاه‌هایی که تمایل به عضویت در اتحادیه خوابگاه‌دارن غیردولتی ندارند، به طریق مقتضی و قانونی برخورد شود.
تعریف پانسیون‌های دانشجویی: مجتمعی که به صورت متمرکز دانشجویان در آن اسکان داشته باشند و دانشجویان به صورت رسمی و توسط دانشگاه به این مکان‌ها معرفی می‌شوند، پانسیون نامیده می شوند.
مزیت برای خوابگاه‌دارن غیردولتی:
برخی سیاست‌های حمایتی از جمله محاسبه تعرفه آموزشی آب، برق و گاز به منظور کاهش هزینه‌ها برای حمایت از این خوابگاه‌داران در نظر گرفته شده است.مبالغی که از دانشجویان در این خوابگاه‌ها دریافت می‌شود باید با توجه به تعرفه آموزشی باشد که با نرخ آزاد اجاره‌بهای خوابگاه‌های موجود در سطح شهر متفاوت است.
قائم مقام صندوق رفاه دانشجویان وزارت علوم
خبر از اختصاص یافتن یارانه تغذیه برای دانشجویانی داد که در خوابگاه‌های عضو اتحادیه خوابگاه‌داران غیردولتی اسکان دارند.

