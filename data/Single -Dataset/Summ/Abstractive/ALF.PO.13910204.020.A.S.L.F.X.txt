با وجود سرنگونی (معمر قذافی) هنوز بحث در مورد این انقلاب در محافل مختلف تازه است.اخیرا توجه رسانه های جهان عرب و به ویژه لیبی به زنی معطوف شده است که (نرمین ناجی الشریف) نام دارد وتوسط معارضین (بوحرید لیبیا) نامیده می شود که پایه های دیکتاتور سابق لیبی(معمر قذافی)را لرزاند.
خبر نگاری که برای گفتگو با نرمین به بندر جرجیس در تونس رفته بود درباره ی وی می گوید:او در ابتدا مسئول وارد کردن ورساندن دارو و غذا به انقلابیون لیبی بود ومدتی بعد مسئول انتقال و رساندن سلاح به انقلابیون شد. او با استفاده از یک قایق کوچک سلاح را از شهر مصراته به بن غازی می رساند. اگر او نبود انقلابیون ازنبود دارو وغذا در برابر ارتش رژیم قذافی شکست می خوردند.
وی ادامه می دهد : او ده ها بار مرد حمله ودر معرض ترور قرار گرفت اما جان سالم به در برد و به مبارزه ادامه داد تا اینکه انقلاب لیبی پیروز شد.
این خبر گار همچنین می گوید:از لحظه ای که برای انجام گفتگو نشستیم ،مدام تلفن همراهش زنگ می خورد. یک بار عضو شورای ملی انتقالی لیبی بود یک بار دیگر یکی از وزرای دولت جدید لیبی و دفعه ای دیگر یک شهروند ساده که حقوقش پایمال شده بود وبرای رسیدن به حقوق خود به او زنگ زده بود.
نرمین ناجی الشریف 40 ساله در حال حاضر عضو اتحادیه کارگران مستقل لیبی نیز هست.
به اعتقاد این زن انقلاب لیبی دقیقا از 15 فوریه سال گذشته یعنی زمانی که اهالی شهر بنغازی  مقابل مرکز امنیتی شهر تجمع کرده  وخواستار ازادی وکیل سر شناس ،(فتحی ترابیل) شدند .
نرمین می افزاید: هنگامی که سلاح هایمان در شهر "الزاویه" به پایان رسید، این شهر به دست نیروهای قذافی افتاد ؛اما ماباز هم قدرت گرفتیم . البته مصری ها هم در رساندن غذا ودارو وکمک به اوارگان لیبیایی خیلی به ما کمک می کردند .
او می گوید: نقش زنان در ابتدا فقط به تهیه ی غذا برای مبارزان محدود  می شد اما حالا فعال تر شده اند.
نیروهای قذافی در دوران انقلاب به بیش از 200زن تجاوز کردند . اکنون گروهی از زنان مسئول پیگیری ان پرونده هستند تا متجاوزین را بازداشت ومحاکمه کنند. 