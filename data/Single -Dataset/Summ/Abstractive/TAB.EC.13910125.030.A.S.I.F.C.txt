 رهبر معظم انقلاب سال جدید را سال «تولید ملی، حمایت از کار و سرمایه ایرانی» نام نهادند. 
مسئله تولید در حال حاضر مشکل اصلی بخش اقتصاد و صنعت کشور است. بیشتر ظرفیت‌های تولید داخلی بدون استفاده باقی مانده است که این امر خود پیامدهای منفی اقتصادی را در پی خواهد داشت. 
ظرفیت خالی به معنی بالا رفتن هزینه‌های تولید است. این روند اگر ادامه یابد، منجر به تعطیلی بنگاه‌های اقتصادی، کاهش تولید، کاهش صادرات، افزایش واردات، افزایش نرخ بیکاری و کاهش درآمد ملی می‌شود.
مقام معظم رهبری(حفظه‌الله) در پیام نوروزی بیان داشتند: «مجاهدت اقتصادی، حضور جهادگونه در عرصه‌های اقتصادی، برای ملت ایران یک ضرورت است.» 
حضور جهادگونه در عرصه اقتصادی اولا؛ به معنای شناخت جایگاه فردی و اجتماعی تک‌تک افراد جامعه در اقتصاد ملی، چه در بخش تولید و چه در بخش مصرف و ثانیا؛ حرکت در راستای تقویت پایه‌های اقتصاد داخلی و حمایت از تولید داخلی است.
یکی از معضلات اقتصاد کشورمان بحث قاچاق کالا است،میزان واردات از مرزهای قانونی نیز بسیار زیاد است.کارفرمایان نیز با مشکل کمبود سرمایه و نقدینگی مواجه هستند، نکته دیگری که در بحث صادرات باید به آن توجه داشت تنوع صادراتی و عدم‌اتکا به صادرات نفتی است.

