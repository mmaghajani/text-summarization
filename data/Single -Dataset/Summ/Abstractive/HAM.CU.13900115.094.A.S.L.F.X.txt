 یک سال از استعفای دکتر محمد علی خبری ،مدیر کل دفتر موسیقی می گذرد و این موضوع مشکلات زیادی را به وجود اورده است که می توان به دیر معرفی شدن دبیر جشنواره ی موسیقی فجر و عدم وجود رهبر برای ارکستر ملی اشاره کرد.
در سال 87 منوچهر صهبایی رهبری ارکستر را به مدت 2 سال برعهده گرفت وقرار براین شد که وی توسط رهبر میهمان هدایت شود اما هنوز معلوم نیست که رهبر بعدی ارکستر چه کسی خواهد بود؟ 
بابک رضایی،مدیر عامل انجمن موسیقی گفت: سال گذشته من به دلیل علاقه ی شخصی واعتماد معاونت هنری در کنار انجمن موسیقی فعالیت این ارکستر را با هماهنگی شورای ارکستر سمفونیک  هدایت کردم اما امسال این موضوع از من خواسته نشده است .وی تاکید کرد که انجمن موسیقی مسئول برگزاری کنسرت هاست واعلام برنامه های ارکستر مربوط به دفتر موسیقی است وباید کسی به من دستور دهد تا برنامه ی سال 90 ارکستر را اعلام کنم.
اخرین اجرای ارکستر سمفونیک به رهبری مرتضی نادرپور مربوط به جشن نوروز است که در 7 فروردین در حضور رئیس جمهور در تالار وحدت برگزار شد.
پس از استعفای فرهاد فخر الدینی ، ارکستر ملی به مدت 2 سال از فعالیت باز ایستاد تا این که در سال گذشته در بیست وششمین جشنواره بین المللی موسیقی فجر این ارکستر مجددا شروع به کار کرد. 
نگرانی اصلی ،نبودن رهبر دائم در ارکستر سمفونیک ومشخص نبودن مدیر دفتر موسیقی پس از یک سال است.
