'ایوان گراچوف' رییس كمیسیون انرژی دومای روسیه با اشاره به برگزاری نشست ایران و گروه 1+5 در استانبول گفت: نتایج این را مثبت ارزیابی می كنیم و از آن خرسند هستیم.روسیه از به رسمیت شناخته شدن حق ایران برای اجرای برنامه صلح آمیز هسته ای ایران در جریان مذاكرات استانبول رضایت دارد.
مسكو از اینكه توسعه برنامه صلح آمیز انرژی هسته ای در ایران امكان پذیر شده است خوشحال است و نگاه مثبتی به آن دارد، زیرا هر گونه بی ثباتی به زیان روسیه می باشد.
گراچوف همچنین مواضع مثبت طرف های شركت كننده در نشست استانبول را حائز اهمیت دانست و پذیرفتن حق ایران برای توسعه برنامه صلح آمیز هسته ای خود از طرف آمریكا و استقبال واشنگتن از ادامه مذاكرات در باره مساله هسته ای تهران را مثبت ارزیابی كرد.
نشست ایران و گروه 1+5 هفته گذشته در استانبول برگزار شد و در آن 'سعید جلیلی' دبیر شورای عالی امنیت ملی ایران و 'كاترین اشتون' نماینده سیاست خارجی اتحادیه اروپا و همچنین مدیران سیاسی وزارتخانه های خارجه كشورهای عضو گروه 1+5 شركت داشتند و قرار شد دور بعدی مذاكرات در بغداد برگزار شود.



