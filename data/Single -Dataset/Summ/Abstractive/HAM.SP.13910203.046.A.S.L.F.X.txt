گروه ورزشی -علی شاکری :لیگ برتر بسکتبال باشگاه های ایران از امروز شاهد بازی های مرحله نیمه پایانیخواهد بود که قراراست دربازی های 3از 5 فینالیست های این فصل خود را از میان 4تیم مهرام ،دانشگاه ازاد ،فولاد ماهان وپتروشیمی شناسایی کند.
3و4 اردیبهشت در شروع ماراتن بسکتبال از ساعت 17 به طور همزمان در دربی تهرانی ها،رویارویی مهرام ودانشگاه ازاد از یک سو ودوئل پتروشیمی از جنوب وفولاد ماهان(نماینده ی این فصل اصفهانی ها ) از سوی دیگر نگاه ها را پررنگ تر کرده است.تماشای بازی های مراحل پایانی لیگ برتر یک فرصت ایده ال برای سر مربی جدید اسلوونیایی تیم ملی بسکتبال قلمداد می شود زیرا می تواند قبل از شروع فعالیت رسمی خود ،بخش قابل توجهی از سرمایه ها ی ایران را طی 3 هفته ارزیابی کند.
اصفهانی ها درست در زمانی که ذوب اهن در بحران مشکلات مالی قرار گرفت وتبدیل به یک تیم معمولی شد با کمک محسن صادق زاده توانستند تیم تازه تاسیس فولاد ماهان را به مرحله ی نیمه نهایی برسانندوباتیم حریف خود(دوئل پتروشیمی) به سرمربی گری مهران شاهین طبع به رقابت بپردازند.
این دوتیم با بازیکنان داخلی وخارجی خوبی چون راساد اندرسون،ترلیدنر ،جوزف فورته، جلیل اکین،جواد داوری،ایدین کبیر،اصغر کاردوست،سهراب حامد نژاد،سعید داور پناه،بابک نظافتو مهرداد اتشی در ترکیب دوتیم به صحنه بازی می روند.
از دید غیر کارشناسی تیم مهرام در همان سه بازی اول حریف خود را شکست خواهد داد اما نظر مصطفی هاشمی این است که تیم دانشگاه باوجود مربیانی چون حاتمی وتوفیق می تواند مهرام را ازار دهد.
در همین حال مهران حاتمی نیز باوجود اعتراف به ارزش های بالای بازیکنان مهرام نمی خواهد به این اسانی ها میدان را برای مهرام خالی کند.
مهرام با حفظ پاپی سو ونیکولاس ،بیشتر متکی به مهدی کامرانی،صمد نیکخواه وحامد افاق است ضمن انکه هاشمی هم فکری برای بازی دادن به جوانانی چون اصلانی وصدیقی در سر خواهد داشت.
دانشگاه ازاد هم که در این مرحله قادر به استفاده از پویا تاجیک،کاپیتان سابق تیم ملی به دلیل مصدومیت نیست  از دوبازیکن خاجی اش اندرواسمیت ومیلان ووسویچ در کنار بازیکنانی چون موسی نبی پور ،رضا لطفی،سیاوش محسنی،محمد عامل خبازان ،مجتبی بنی عقیلومحمدرضا ابراهیمی نیا بهره خواهد گرفت.
