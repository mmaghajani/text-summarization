مهم ترین رویدادهای فرهنگی و ادبی مهرسال 90:
امضاء تفاهم نامه همکاری بین خبرگزاری «مهر» و آژانس خبری «افه» اسپانیا در 7مهر، خبرگزاری «افه» پنجمین خبرگزاری مهم دنیا است.
یکی دیگر از خبرهای مهم مهرماه سال 90 انتقاد رئیس بنیاد بیداری از رئیس کتابخانه ملی برای "تملک غیرقانونی" میراث دکتر «طاهره صفارزاده» بود.
«سید مهدی شجاعی» در مراسم بزرگداشت خود سخنان جنجالی در اضمحلال فرهنگی، جمع آوری ماهواره ها ، بعضی سیاست های غلط یا بعضی از ممیزی های غلط و .... کرد این سخنان درحالی مطرح شد که استقبال بسیار گسترده ای از این بزرگداشت شده بود.
جایزه نوبل ادبیات که یکی از پنج جایزه نوبل است، هرسال به نویسنده‌ای اهدا می‌شود که بر اساس آرزوی آلفرد نوبل بنیانگذار آن «برجسته‌ترین اثر را با گرایش آرمانخواهانه» نوشته باشد، امسال به «توماس ترانسترومر» شاعر سوئدی را برنده نوبل ادبی سال 2011 اعلام کرد.
ده‌ها ناشر کودک و نوجوان حاضر در دومین نمایشگاه کتاب دانش‌آموزی به دلیل مشکلات به وجود آمده در تسویه حساب با مسئولان اجرایی و حامیان مالی آن، ساعاتی در سالن حجاب (محل برپایی این نمایشگاه) محبوس شدند!
دومین همایش شاعران ایران و جهان و عصر شنبه 16 مهرماه با حضور 43 شاعر مطرح از 31 کشور جهان و ده‌ها شاعر داخلی در تالار وحدت تهران آغاز به کار کرد.
«محمدرضا سرشار» در بیست و سوم مهرماه 90 بار دیگر رئیس انجمن قلم ایران شد و بر صندلی دکتر «علی ‌اکبر ولایتی» در این انجمن تکیه زد، همچنین دکتر «محسن پرویزی» عنوان نائب رییسی انجمن را بر عهده گرفت.
اما جنجالی‌ترین خبر مهرماه سال گذشته، مربوط به بسته شدن غرفه‌ ایران در نمایشگاه کتاب فرانکفورت بود. در حالی که بر سر در غرفه‌ای در شصت و سومین نمایشگاه کتاب فرانکفورت نام ایران رقم خورده ولی این غرفه به دلیل حضور نیافتن صاحبان آن مسدود شده است.
«جولیان بارنز» نویسنده و رمان‌نویس بریتانیایی جایزه ادبی "بوکر" را پس از 3بار نامزدی دریافت این جایزه سرانجام به خاطر رمان «حس یک پایان» از آن خود کرد.
جایزه ادبی من بوکر که به اختصار "بوکر" خوانده میشود یکی از جوایز ادبی سالانه بریتانیاست که به بهترین رمان نوشته شده تعلق میگیرد.
مقام معظم رهبری، سرزده و بدون اطلاع «احمد عزیزی» شاعر انقلاب و اهل بیت (ع) در بیمارستان امام رضای کرمانشاه عیادت کردند.
به گفته معاون فرهنگی وزیر فرهنگ و ارشاد اسلامی، شورای سیاستگذاری نمایشگاه بین‌المللی کتاب تهران، مصلای امام خمینی (ره) را مناسب‌ترین گزینه برای برگزاری نمایشگاه در سال آینده شناخت.
