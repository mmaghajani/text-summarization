تدابیر سخت ریاضتی دولت یونان که شامل افزایش مالیاتها و کاهش هزینه های عمومی است با مخالفت شدید مردم در سراسر این کشور روبه رو شده است .

 به گزارش شبکه تلویزیونی دویچه وله براساس یک نظر سنجی که ماه گذشته در یونان صورت گرفته است هشتاد درصد از مردم یونان گفته اند دیگر حاضر به فداکاری بیشتر نیستند و بیکاری شدید در میان مردم بویژه جوانان فارغ الحصیل از دانشگاه رنجش را از دولت بیشتر کرده است. 

به گفته خبرنگار این شبکه قریب به پنجاه درصد از افراد با شرایط سنی کمتر از سی و پنج سال یونان بیکار هستند بسیاری از انها برای سالهاست که کار ندارند و جوانان فارغ التحصیل از دانشگاه از اینکه سالها در کنار والدین خود همچنان باید از سوی انها تامین مالی شونداحساس شرمندگی می کنند. 

یک دختر جوان فارع التحصیل رشته جامعه شناسی به خبرنگار این شبکه گفت سه سال است که درس من تمام شده وکاری نتوانسته ام پیدا کنم حتی برای منشی شدن در خواست کارکرده ام ولی بازهم جواب مثبتی نبوده است . 

وی اضافه کرد هر روز صبح به اینترنت سرمی زنم تا بلکه کاری پیدا کنم ولی مایوس رایانه خود را ترک می کنم و حتی سعی کردم مهارت خود را در زمینه های مختلف افزایش دهم باز هم کاری نیست. 

یک دختر دیگر یونانی که در رستوران کار می کند گفت من فارع التحصل رشته فیزیک هستم پس از انکه نتوانستم در رشته خودم کار پیدا کنم سرانجام از روی اجبار در یک رستوران به کار مشغول شدم و هر روز به مدت سیزده ساعت کار می کنم و در ماه تنها ششصد یورو حقوق می گیرم که این رقم تامین کننده زندگی من نیست اکثر جوانان در یونان چنین وضعی دارند این دختر یونانی افزود اوضاع اقتصادی برای نسل جوان طی چهارسال گذشته فوق العاده طاقت فرسا شده است.

 وی گفت اکنون حتی برای پیش خدمتی هم در یونان کار نیست. خبرنگار این شبکه اضافه کرد اکثر جوانان یونانی که در دانشگاه تحصیل می کنند سعی می کنند پس از فراغت از تحصیل کشور را ترک کنند. 

خبرنگار دویچه وله خاطرنشان کرد این دو دختر یونانی امید ندارند که تظاهرات مردمی در یونان اوضاع را بهتر کند این دو همانند خانواده های خود تمایل دارند روزی تشکیل خانواده دهند ولی با اوضاع بد اقتصادی یونان چنین به نطر نمی رسد خواسته انها به این زودیها عملی شود.

این خبرنگار اضافه کرد من با هرکس که در یونان صحبت کردم انها امید نداشتند وضع یونان تا ده سال دیگر بهتر شود. وی گفت درصورتی که نخست وزیر یونان در پارلمان رای نیاورد وضع بازهم بدتر می شود. 
