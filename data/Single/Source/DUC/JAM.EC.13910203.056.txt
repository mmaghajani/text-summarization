به گزارش روز يكشنبه جام جم آنلاين به نقل از سايت طلا، شنبه گذشته اونس جهانی طلا با کاهش رشد اقتصادی چین وافزایش بهای دلار،کاهش و با بهای 1659 دلار به کار خود پایان داد.بازار تهران در تبعیت از بازارهای جهانی و تحت تاثیر بازار داخلی ارز،هر مثقال طلای 17 عیار و هر گرم طلای 18 عیار را با بهای 324 هزارو 200 و 74 هزار و 840 تومان به فروش رساند.

مذاکرات1+5 در استانبول و خوشبینی به نتایج آتی آن و کاهش چشمگیر ارزش دلار در روز یکشنبه،بازار داخل را مجبور به سقوط 16 هزار تومانی هر مثقال و 3700 تومانی هر گرم طلای 18 عیار کرد وبهای طلا تا 308 هزارو 200 تومان و71 هزار و140 تومان پائین آمد،که این سطح در ساعات باقیمانده از کار بازار با افت بیشتر به سطح 296 هزار تومان در هر مثقال و 68 هزار و 330 تومان در هر گرم رسید.

روز دوشنبه با افزایش ارزش دلار در بازارهای جهانی به دلیل کند بودن رشد اقتصادی در چین وشرایط اقتصادی اسپانیا،طلا در سطح جهانی باز با کاهش روبرو شد وبا بهای 1646 دلار و 90 سنت کار خود را آغاز کرد.اما با رشد ارزش دلار در بازار داخل بهای طلا نسبت به روز قبل 9500 تومان در هر مثقال و 2190 تومان در هر گرم افزایش یافت و با قیمت 305 هزار و500 و70 هزار و 520 تومان به فروش رسید.

این گزارش حاکیست،در روز سه شنبه در بازارهای بین المللی هر اونس طلا با فروش موفقیت آمیز اوراق اسپانیا 7 دلار افزایش و به بهای 1653 دلارو 90 سنت بازگشت.

طلا در بازار تهران روند رو به رشد روز قبل را دنبال وتا بهای 308 هزار و 300 تومان در هر مثقال و 71 هزار و170 تومان در هر گرم افزایش یافت که البته این روند تا ساعات آخر کار بازار ادامه داشت و قیمت طلا تا 309 هزار تومان هم پیش رفت.

در روز چهارشنبه یورو در سطح جهانی به دلیل نگرانی های تازه در مورد بحران اروپا،تحت فشار قرار گرفت و در مسیر کاهشی خود،طلا را 11 دلار و30 سنت ارزان و با بهای 1642 دلار و59 سنت در بازارهای بین المللی به فروش رساند.

بهای طلا در بازار تهران در ابتدا با رشد ارزش دلار،افزایش یافت و تا سطح 314 هزار تومان در هر مثقال بالا آمد،اما در ساعات پایانی،روند حرکتی بازار با عقب نشینی دلار تغییر و بهای طلا در هر مثقال تا سطح 311 هزار و 700 تومان و در هر گرم تا 71 هزار و 950 تومان پائین آمد.

بر پایه این گزارش،در روز پنج شنبه با رشد تقاضا برای دلار آمریکا به دنبال افزایش نگرانی سرمایه داران نسبت به رشد بحران بدهی در اروپا و اختلال در سیستم های بانکی این منطقه،بهای طلا تحت فشار قرار گرفت وتا سطح 1638 دلار پائین آمد.در بازار داخل بهای طلا تا حدودی تقویت شد و بهای هر مثقال طلای 17 عیار در این روز به 312 هزار و 200 و هر گرم طلای 18 عیار به 72 هزار و 70 تومان رسید.

با وجود افت بهای طلا طی چند هفته گذشته،کارشناسان و تحلیل گران بازار سرمایه همچنان کاهش بهای طلا را موقتی می دانند و رشد بهای این فلز زرد گرانبها را برای طولانی مدت انتظار دارند.
