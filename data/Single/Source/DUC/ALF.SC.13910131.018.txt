دانشمندان به دنبال استفاده از سلولهاي بنيادي در توليد فوليكولهاي موي رنگينه‌دار بر روي موشهاي كچل هستند كه مي‌تواند نويد دهنده درمانهاي جديد براي درمان كچلي و خاكستري شدن مو باشد.

به گزارش ايسنا، دانشمندان دانشگاه علوم توكيو در يكي از دو آزمايش خود موفق به شناسايي شيوه‌اي براي رشد مو و رنگدانه‌دار كردن آن شده‌اند.

اين آزمايش بر روي موشها موفقيت‌آميز بوده، اما محققان اميدوارند بتوانند اين شيوه را طي سه سال آينده بر روي انسان نيز آزمايش كرده و در دهه آينده اين درمان بطور گسترده در دسترس عموم قرار بگيرد.

متخصصان انگليسي با تقدير از محققان ژاپني، كار آنها را چاره مشكلي خوانده‌اند كه دانشمندان را براي دهه‌هاي متوالي گيج كرده بود.

اين دستاورد از تركيب سلولهاي بنيادي كه از قابليت تبديل به انواع مختلف سلول برخوردار بوده و از فوليكولها بدست آمده است.

دانشمندان از دو گونه سلول بنيادي پوست استفاده كردند كه در كنار يكديگر حاوي تمام دستورالعمل‌ها براي يك فوليكول مو و پرورش آنها در آزمايشگاه و تبديل به فولكولهاي شكل‌گرفته نابالغ هستند.

اين محصول در نهايت در پشت بدون موي موشهاي كچل كاشته شد كه طي دو تا سه هفته رشد مو در آنها مشاهده شد. همچنين از اين شيوه مي‌توان براي پرورش سبيل استفاده كرد.

به گزارش مجله نيچر كاميونيكيشنز، جالب اين بود كه در زمان استفاده از سلولهاي بنيادي انساني از سر يك مرد طاس نيز در اين موشها رشد كلاله مو مشاهده شد.

در آينده مي‌توان به استخراج سلولهاي بنيادي از يك نمونه پوست از سر انسان پرداخته و از آن براي پرورش فوليكولهاي سالم مو استفاده كرد.

با اين روش مي‌توان دهها هزار فوليكول را در آزمايشگاه پرورش داده و سپس به بخش دچار كچلي تزريق كرد.

اين تيم تحقيقاتي همچنين نشان دادند كه با افزودن يك نوع خاص سلول بنيادي در اين تركيب مي‌توان موهايي توليد كرد كه رنگي هستند.

اين بدان معني است كه كاربران اين درمان مي‌توانند از موي سر به رنگ دوران جواني خود برخوردار باشند.

همچنين مي‌توان درماني را براي آن دسته از افرادي بوجود آورد كه موهايشان خاكستري شده است.

اين در حاليست كه اين جوانسازي مجدد از هزينه كمي برخوردار نبوده و با وجود درمان سلولهاي بنيادي احتمالا هزاران دلار هزينه در بر داشته باشد.
