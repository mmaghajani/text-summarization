به گزارش خبرگزاری فارس، این فیلم با حال و هوای درام خود «دگرگونی» نام دارد و قصه خود را به شکل اپیزودی و چند قسمتی تعریف می‌کند.

به این ترتیب، فیلم‌ دارای چند کارگردان مختلف  و متفاوت خواهدبود که هر یک، یکی از اپیزودهای آن را کارگردانی خواهند کرد.

این درام چند اپیزودی براساس قصه‌های کوتاهی از تیم وینسن نویسنده استرالیایی خواهد بود که به صورت فیلم‌های کوتاه ساخته می‌شوند.

با آن که هر قصه مستقل است اما ارتباطی هماهنگ با بقیه قصه‌ها خواهد داشت. به این ترتیب فیلم شامل یک سری قصه به هم پیوسته خواهد بود.

به جز کیت بلانشت، این فیلم ‌نه کارگردان دیگر هم دارد که سازنده نه اپیزود دیگر آن خواهند بود. هر اپیزود حدود 10 دقیقه خواهد بود.

در بین نام نه فیلم‌ساز که با این پروژه همکاری می‌کنند نام میا واسیکوسکا بازیگر جوان سینما هم دیده می‌شود.

او کار بازیگری را از دو سال قبل با نسخه سه‌بعدی و دوباره‌سازی شده «آلیس در سرزمین عجایب» ساخته تیم برتن شروع کرد.

انستیتو فیلم استرالیا که تهیه کننده «دگرگونی» است، می‌گوید امید زیادی به موفقیت مالی و انتقادی بین‌المللی آن دارد.

فیلم «دگرگونی» برای نمایش عمومی در اگست سال 2013 آماده می‌شود و قبل از اکران عمومی، نمایش‌هایی در چند جشنواره بزرگ بین‌المللی خواهدداشت.

کیت بلانشت می‌گوید همیشه دوست داشت وارد حرفه فیلم‌سازی شود و ساخت یکی از اپیزودهای «دگرگونی» اولین قدم در این راه است

این بازیگر اظهار امیدواری کرده است بتواند خیلی زود اولین فیلم بلند سینمایی خود را نیز جلوی دوربین ببرد.

بلانشت با استرالیا و صنعت سینمای آن بیگانه نیست. وی برای بازی در فیلم سه قسمتی «ارباب حلقه‌ها» مدت زیادی در استرالیا و نیوزیلند بود.

او هم اکنون در این دو کشور، مشغول بازی در فیلم 2 قسمتی «هابیت»‌ است.

اولین قسمت فیلم قبل از پایان سال جاری میلادی اکران می شود. دومین قسمت آن هم درسال 2013 به روی پرده سینماها می‌رود. 
