تظاهرات عظيم ضد امريکايي - سعودي روز جمعه (7 مرداد) در شهر ساحلي حديده با حضور نمازگزاران برگزار شد. 

اين تظاهرکنندگان همچنين خواستار برکناري و تحت پيگرد قانوني قرار گرفتن صالح، ديکتاتور يمني که چندين دهه بر اين کشور حکومت کرده و در حال حاضر تحت درمان در عربستان سعودي به سر مي‌برد شدند. 

معترضان يمني اين جمعه (7 مرداد) را "جمعه صبر و اجتماع" اعلام کرده‌اند. 

به گزارش خبرنگار پرس تي وي، اين در حالي است که نيروهاي بيشتري از ارتش يمن به مخالفان پيوسته‌اند. طي هفته‌ها اخير نيروهاي امنيتي يمني با گلوله‌هاي خمپاره، بخش جنوبي اين کشور از جمله منطقه ارحب و تعز را گلوله کرده که موجب کشته شدن غيرنظاميان از جمله زنان و کودکان شده‌اند. 

مقامات و سربازان پيوسته به مخالفان اغلب از گارد جمهوري هستند و مي‌گويند که بيش از اين نمي‌توانند بخشي از حملات وحشيانه اين رژيم عليه غيرنظاميان و معترضان صلح‌طلب باشند. 

کارشناسان مي‌گويند عمليات نظامي اخير در ارحب و ديگه مناطق با هدف هموار کردن راه براي بازگشت صالح انجام شده است. گفته مي‌شود ديکتاتور يمن قصد دارد پيش از ماه رمضان به اين کشور بازگردد. 

با اين حال مخالفان مي‌گويند صالح تحت قانون اساسي جديدي که توسط "مجمع ملي" 501 نفره‌اي که در آينده تدوين مي‌شود، فقط براي محاکمه به کشور باز خواهد گشت. 

از زمان فرار صالح به عربستان در ماه ژوئن براي درمان جراحاتي که در اصابت گلوله خمپاره به کاخ وي متحمل شد، مردم يمن تقريبا هر روزه در تظاهرات ضددولتي در سراسر اين کشور شرکت کرده و خواستار کناره‌گيري وي شده‌اند. 

آن‎ها همچنين محاکمه صالح و مقامات رژيمش به خاطر کشتار صدها معترض ضددولتي از زمان آغاز تظاهرات مخالفان در در اين کشور در اواخر ژانويه خواستار هستند. 

معترضان مي‎گويند به تظاهرات خود در ماه رمضان هم ادامه مي‎دهند تا به خواسته‎ها و مطالبات خود دست يابند. 
