اشاره: مطلبی که می خوانید از سری یادداشت های بینندگان الف است و انتشار آن الزاما به معنی تایید تمام یا بخشی از آن نیست. بینندگان الف می توانند با ارسال یادداشت خود، مطلب ذیل را تایید یا نقد کنند.
توسعه تجارت الكترونيكي در كشور در دستور كار مديران ارشد به ويژه مسؤولان اقتصادي قرار دارد و در اسناد ملي و برنامه‌هاي كشور جاي خود را باز كرده است. گسترش وب‌سايت‌هاي مختلف خريد و فروش و بازاريابي توسط بخش خصوصي نيازمند ايجاد زيرساختار و يك سيستم مناسب براي پيشرفت فرهنگي و آموزش اين پديده در ايران است.

از تجربيات محدود به دست آمده در كشور مي‌توان برداشت كرد كه هنوز تفكر زندگي و كار ديجيتالي در بين مسؤولان به يك دغدغه اساسي تبديل نشده است و جزء اولويت‌ها نيست.

شايد يكي از دلايل عمده آن نبود يك سيستم مناسب براي فرهنگ سازي و آموزش در دوره‌هاي مختلف جامعه بوده است.

بنابراين امسال كه سال جهاد اقتصادي است و يكي از محوري‌ترين حوزه‌هاي جهاد اقتصادي، توسعه تجارت الكترونيكي است بايد ضمن تلاش و برنامه‌ريزي مقدمات توسعه فرهنگي و آموزشي در حوزه تجارت الكترونيكي به يك موضوع محوري تبديل شود و همه بازيگران و مخاطبان اين پديده با ابعاد آن به صورت دقيق‌تر و كاربردي‌تر آشنا شوند.

باز هم بايد گفت كه برنامه فرهنگ‌سازي و آموزش توسعه تجارت الكترونيكي بايد به گونه‌اي طراحي شود كه همه مخاطبان اين حوزه را دربر گيرد.

آموزش كاربردهاي تجارت الكترونيكي براي مردم ضرورت اجتناب‌ناپذيري است كه باعث ايجاد تقاضا در جامعه مي‌شود و متعاقب آن مسؤولان با جديت بيشتري اين پديده را دنبال مي‌كنند.

بايد آموزش‌ها، هدفدار و به گونه‌اي باشد كه معلوم شود پس از هر آموزش چه مشكلي حل و يا فرصتي ايجاد مي‌شود.

كارگزاران دولت قطعا نخستين گروهي خواهند بود كه بايد مورد توجه آموزش قرار گيرند و هدف از آموزش آنها نيز بايد به شيوه‌اي در نظر گرفته شود كه در پايان آموزش آنها پيشاهنگان توسعه تجارت الكترونيكي باشند و اصرار به انجام آن داشته باشند.

كارگزاران و تجار بخش خصوصي هم بايد از منافع اين روش تجاري مطلع شوند تا اين توسعه در جامعه با سرعت بيشتري انجام شود.

آنچه در توسعه فرهنگي و آموزش تجارت الكترونيكي مهم است آن است كه بايد يك تعريف مشخص از تجارت الكترونيكي در جامعه مطرح شود و تقاضا براي پياده‌سازي اين روش تجاري زياد شود تا مسؤولان به انجام آن بي‌تفاوت نباشند و خود پيشتاز توسعه اين پديده قرار گيرند. 
