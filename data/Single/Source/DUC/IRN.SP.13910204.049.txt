به گزارش روز دوشنبه ایرنا و به نقل از فدراسیون شنا، تیم ملی شنای ایران در چارچوب برنامه های آماده سازی خود با تركیب هشت شناگر در رقابت های شنای كاپ آزاد مالزی كه از روز 13 تا 16اردیبهشت ماه جاری در شهر كوالالامپور برگزار می شود، شركت می كند. 

بر همین اساس سرمربی تیم ملی اسامی شناگران اعزامی به این مسابقات را به این شرح اعلام كرد: 

1- محمد بیداریان 2- احمدرضا جلالی 3-پوریا مالدار قصری 4 - امیرمحمد شجاعی فر 5- افشین عسگری 6- آرین اولیایی7- آرشام میرزایی 8-سروش خواجگی 

شایان ذكر است، ملی پوشان شنای كشورمان در مسابقات كاپ آزاد مالزی در مواد50، 100، و200متر آزاد،50، 100، و200متر كرال پشت،50، 100، و200متر پروانه،50، 100، و200متر قورباغه،200و400متر مختلط انفرادی و برخی مواد تیمی با حریفان خود به رقابت خواهند پرداخت. 

خاطر نشان می شود، این رقابتها حكم مسابقات ورودی المپیك را دارد و نفراتی كه بتوانند به ركورد های اعلام شده از سوی فدراسیون جهانی شنا(فینا) دست یابند جواز حضور در رقابتهای المپیك2012 لندن را پیدا خواهند كرد. 
