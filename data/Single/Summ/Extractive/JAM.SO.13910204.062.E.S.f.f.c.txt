واقعيت اين است كه نهاد اجتماعي خانه و مدرسه تنها در همكاري با يكديگر، قادر خواهند بود تا به اهدافشان جامه عمل بپوشانند.
جامعه‌شناسان از خانواده به عنوان گروه نخستين ياد مي‌كنند. 
خانواده نهادي است كه براي اولين بار قواعد، هنجارها و ارزش‌هاي پذيرفته شده در بين افراد جامعه را براي كودك توضيح مي‌دهد و از او مي‌خواهد به آنها احترام بگذارد.
در بعضي مواقع كار به جايي مي‌رسد كه فرد با آموزش‌هاي اوليه خود مانند يك الگو و قالب رفتار مي‌كند.
فرآيند آموزش در خانواده، به خودي خود امري مهم و ضروري است، اما ممكن است زماني كه فرزندان وارد نهاد‌هاي اجتماعي ديگر مي‌شوند، دچار تقابل و مشكل شوند.
اين مشكلات زماني بيشتر نمود پيدا مي‌كند كه اين دو نهاد بدون توجه به ديگري تنها به آموزش‌هاي خود مي‌پردازد وبایدگفت که در حقيقت آموزش‌هاي تأثيرگذار و كاربردي در مدارس جز با مشاركت و همكاري والدين نمي‌تواند تحقق پيدا كند.
امروزه نظام آموزش و پرورش كشور، تلاش مي‌كند به روش‌هاي گوناگون از مشاركت والدين استفاده كند و ايجاد همدلي در بين والدين زماني تحقق پيدا مي‌كند كه آنها به صورت ذهني و قلبي در حل مسائل و مشكلات مدارس درگير شوند.
برگزاري جلسات بين اوليا و مربيان نيز دقيقا به همين منظور صورت مي‌گيرد وزماني كارگشا خواهد بود كه با هدف مشورت با والدين برگزار شود. 
از ديگر موانعي كه بر سر راه برقراري رابطه بين خانواده‌ها و مدارس قرار دارد، مي‌توان به تمايل نداشتن مشاركت خانواده‌هايي اشاره كرد كه در سطح اجتماعي و اقصادي پاييني قرار دارند.
ومورددیگراین که مي‌توان از ناآگاهي پدرها و مادرها از وظايف و ظرفيت‌هاي مدرسه نام برد. گاهي والدين توقعات بيش از حدي از معلمان دارند. 
اما آنها بايد به اين نكته  توجه داشته باشند كه همراه فرزند آنها تعداد ديگري از كودكان هستند كه معلم وظيفه رسيدگي به آنها را هم دارد. 
برگزاري نمايشگاه‌هايي از دستاوردهاي دانش‌آموزان و مربيان مي‌تواند والدين را در جريان فعاليت‌ها و زحمات هر 2 گروه قرار دهد. تشويق شاگردان و ايجاد انگيزه و تقويت اعتماد به نفس آنها نيز مي‌تواند از ديگر دستاوردهاي برگزاري اين نمايشگاه‌ها است.
 ملاقات اوليا و مربيان زماني مفيد خواهد بود كه والدين با اختيار و داوطلبانه در آنها شركت كنند. 
اين جلسات فرصتي است كه مدرسه، والديني را كه با فرزندانشان مشکل دارند را شناسايي كند و براي كمك به آنها جلسات آموزش خانواده را برگزار نمايد.
تعامل بين والدين و مربيان به شناسايي استعدادهاي كودك كمك شاياني مي‌كند.
كودكان نبايد احساس كنند كه والدين و مدرسه در 2 جبهه مخالف هم قرار دارند. 
يكي از دلايلي كه باعث مي‌شود والدين به مدرسه مراجعه كنند آگاهي از وضعيت درسي يا تربيتي فرزندانشان است. 
یکی ازدلایلی که به والدین توصیه می شودتا حداکثرهمکاری رابامسئولان مدرسه داشته باشند،این است که دراین شرایط دانش آموزان ازلحاظ درسی موفق ترخواهندبود.همچنین احتمال درگیرشدن نوجوانان درگرداب هایی نظیراعتیاد به سیگارو سایرموادمخدر کاهش می یابد. گاهي مدارس با كمك روان​شناسان خانواده برنامه‌هاي مفيدي را برگزار مي‌كنند كه در آنها خود دانش‌آموزان نيز حضور دارند. كارگاه‌هاي هم‌انديشي خانواده كه با محوريت و مديريت خود خانواده‌ها برگزار مي‌شود نيز از جمله راه‌هاي مناسب در اين زمينه است.
همچنین مدارس مي‌توانند با تهيه يك تقويم سالانه كه فعاليت‌ها و برنامه‌هاي مدرسه در آن يادداشت شده است گام مؤثري در جلب اعتماد والدين بردارند.
