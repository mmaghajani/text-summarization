بر اساس گزارش پایگاه اطلاع‌رسانی دفتر حفظ و نشر آثار حضرت آیت‌الله‌العظمی سیدعلی خامنه‌ای (مد‌ظله‌العالی)، ساعت نزدیک 11 است و مدیران مرکز آمار ایران در اتاق جلسات در انتظار رهبر انقلاب جمع شده‌اند.
ابتدای صحبت‌های رئیس مرکز آمار ایران، دو تشکر است؛ یکی بابت این که رهبر انقلاب همه مردم و مسئولین را به آمار رسمی ارائه شده توسط مرکز آمار ارجاع می‌دهند و دومی بابت سفر ایشان به کرمانشاه.
دکتر عادل‌آذر صحبت‌هایش را با گله از بعضی رسانه‌ها و سیاسیون ادامه می‌دهد، 
و ادعا می‌کند که امروز مرکز آمار ایران از پیشرفته‌ترین تجهیزات جمع‌آوری و پردازش و کنترل داده‌ها برخوردار است.  بعد هم از امنیت داده‌ها در مرکز می‌گوید. 
حرف‌های دکتر عادل‌آذر، با یک درخواست به پایان می‌رسد: «به مردم توصیه کنید با ما همکاری کنند. 
رهبر صحبت‌هایشان را با بیان اهمیت آمار شروع می‌کنند: «آمار، ستون فقرات برنامه‌ریزی است».
در میان صحبت‌ها هم گریزی می‌زنند به وظیفه مرکز آمار: «گزارش‌های سازمان، در هر سطحی از طبقه‌بندی اطلاعاتی، باید دقیق، علمی و بی‌طرفانه باشد.جلسه تمام می‌شود و قرار می‌شود خود رئیس مرکز آمار ایران برای تکمیل فرم اطلاعات آیت‌الله «سیدعلی حسینی خامنه‌ای» اقدام کند. کاری که برای سران قوا و چند نفر دیگر از مسئولین درجه اول هم انجام خواهد داد.

