به گزارش روابط عمومی دانشگاه تربیت مدرس ، به دلیل تولید بالای سیب در ایران و ضایعات نسبتا بالا، استفاده از روش های بهبود دهنده برای نگه داری آن ضرورت دارد. یكی از روش های مناسب برای نگه داری سیب ، به كارگیری پوشش های خوراكی نانوكامپوزیت با پایه گیاهی است. 
دكتر 'محمد هادی موحدنژاد ' مجری این طرح در مورد اهداف این طرح گفت : استفاده از نانوكامپوزیت های زیستی برای پوشش دهی سیب موجب می شود كه كیفیت محصول حفظ شود و زمان نگه داری آن بیشتر شود . 
وی گفت : بر اساس نتایج آزمون زیست سازگاری ، پوشش نانوكامپوزیت یك ماده زیست سازگار تشخیص داده شد. پوشش نانوكامپوزیت همچنین خواص ضد میكروبی از خود نشان داد. 
این پژوهش با راهنمایی دكتر' محمد هادی خوش تقاضا ' عضو هیات علمی دانشگاه تربیت مدرس انجام شده است .


