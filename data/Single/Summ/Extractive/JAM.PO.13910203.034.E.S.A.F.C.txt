جام جم آنلاين: وزارت كشور فرانسه اعلام كرد كه تا ظهر يكشنبه نرخ مشاركت فرانسوي ها در مرحله اول انتخابات رياست جمهوري 28.29 درصد بود كه نسبت به همين ساعت در انتخابات سال 2007 كاهش نشان مي دهد.

در سال 2007 تا نيمروز نرخ مشاركت فرانسوي ها 31.21 درصد  و در سال 2002 در همين ساعت 21.41 درصد بود.
نرخ مشاركت نهايي در سال مرحله اول انتخابات سال 2007 به سطح  83.77 درصد و در سال 2002 به سطح 71.6 درصد رسيده بود.

بنا به اعلام وزارت كشور فرانسه نتايج اوليه مرحله اول انتخابات رياست جمهوري از ساعت 20 ( به وقت محلي) به تدريج اعلام مي شوند.

دو نامزدي كه بيشترين آرا را در مرحله اول كسب كنند روز ششم مه در مرحله دوم رقابت خواهند كرد زيرا بسيار بعيد است كه هيچ يك از نامزدها موفق به كسب اكثريت آرا در مرحله نخست شود.

