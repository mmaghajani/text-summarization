به گزارش ایرنا، تیم ملی جودوی بزرگسالان كشورمان به منظور حضور در مسابقات قهرمانی آسیا صبح امروز (دوشنبه) راهی تاشكند شد.
رقابت های قهرمانی آسیا كه طی روزهای هشتم الی دهم اردیبهشت ماه در ازبكستان برگزار می شود آخرین رویداد دارای امتیاز ورودی بازی های المیپك 2012 لندن بوده و در همین راستا از حساسیت بالایی برخوردار است. ارش میر اسماعیلی گفت: بیشتر توان خود را به روی مسایل روحی و روانی جودوكاران گذاشتیم و با پرداخت حقوق و پاداش و تهیه كردن تمامی امكانات به دنبال بالا بردن روحیه آنان هستیم. 
وی در خصوص حریفان تیم ملی ایران در مسابقات آسیایی ازبكستان گفت: تیم ملی كره جنوبی (نایب قهرمان جهان) با تمامی نفرات اصلی خود راهی مسابقات آسیایی شده و ازبكستان، مغولستان و قزاقستان نیز نفرات خوبی را در اختیار دارند اما تیم ملی ژاپن با تیم دومش به این مسابقات آمده است. 

