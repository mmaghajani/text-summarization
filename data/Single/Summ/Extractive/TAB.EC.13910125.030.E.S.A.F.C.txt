حضرت آقا سال جدید را سال «تولید ملی، حمایت از کار و سرمایه ایرانی» نام نهادند. 
 مسئله تولید در حال حاضر مشکل اصلی بخش اقتصاد و صنعت کشور است. 
بنابراین با بررسی وضعیت موجود به این نتیجه می‌رسیم که نامگذاری امسال بسیار هوشمندانه و با آگاهی کامل از شرایط داخلی کشور صورت گرفته است.

ملت ایران بایستی این شرایط حساس را درک نماید و با تمامی قوا برای تکمیل پازل موفقیت‌های ملی خویش تلاش نماید، مقام معظم رهبری(حفظه‌الله) در پیام نوروزی بیان داشتند: «مجاهدت اقتصادی، حضور جهادگونه در عرصه‌های اقتصادی، برای ملت ایران یک ضرورت است.» 
حضور جهادگونه در عرصه اقتصادی اولا؛ به معنای شناخت جایگاه فردی و اجتماعی تک‌تک افراد جامعه در اقتصاد ملی، چه در بخش تولید و چه در بخش مصرف و ثانیا؛ حرکت در راستای تقویت پایه‌های اقتصاد داخلی و حمایت از تولید داخلی است.

در کنار کاهش واردات بایستی به افزایش صادرات نیز توجه داشته باشیم و این امر محقق نخواهد شد مگر با حمایت از بخش تولید و حمایت از عوامل تولید یعنی نیروی کار و سرمایه. 
نکته دیگری که در بحث صادرات باید به آن توجه داشت تنوع صادراتی و عدم‌اتکا به صادرات نفتی است.
