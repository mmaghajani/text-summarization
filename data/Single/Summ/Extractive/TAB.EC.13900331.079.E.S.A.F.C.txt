به گزارش «تابناک»، افزایش ناگهانی 12 درصدی نرخ رسمی ارز از سوی بانک مرکزی در حالی که بنا به گفته های مسئولین، جامعه اقتصادی کشور انتظار کاهش این نرخ را می کشید، به معضلاتی در جامعه اقتصادی کشور منجر شد که پیش بینی می شود، پیامدهای آن پس از موفقیت بانک مرکزی در کاهش نرخ و رفع مسأله نیز ادامه داشته باشد.
بهمني به دنبال اوج‌گيري نوسانات بازار ارز 23 ارديبهشت ماه براي نخستین بار از عرضه نامحدود ارز به بازار و گفت: ما اصلاً اجازه نمي‌دهيم، قيمت‌ها با واسطه گري و سفته‌بازي افزايش پيدا كند، ولي اگر سودجويان دلشان مي‌خواهد قيمت‌ها را در بازار بالا ببرند بايد بدانند كه بانك مركزي بازار را در كنترل كامل دارد.
در تاريخ ششم خرداد و همزمان با اوج گيري تقاضاي كاذب در بازار دلار رئيس كل بانك مركزي از برنامه اين بانك براي آغاز عرضه گسترده ارز از فردا (هفتم خرداد) خبر داد و گفت: آنقدر ارز به بازار مي‌ريزيم تا جلوي ضرر و زيان مردم گرفته شود.
 دهم خرداد؛ بهمني با پيشنهاد تغيير نرخ‌هاي سود به شورا رفت.
هجدهم خرداد؛ بهمني اين بار نرخ ارز رسمي را براي كنترل بازار بالا كشيد (افزایش 12 درصدی نرخ رسمی).
گفتنی است، اجرای این سیاست به افزایش شدید موج اعتراضات منجر شد و تا مرحله نامه سرگشاده گروهی از تولید کنندگان به رییس جمهور که در همین هفته وعده کاهش نرخ ارز را داده بود؛ پیش رفت.
23 خرداد؛ وعده 24 ساعته رئيس كل  بانک مرکزی.
29 خرداد؛ پنجمين وعده براي رساندن نرخ ارز به 1100 تومان.
سی ام خرداد نسشت بهمنی با کمیسیون اقتصادی مجلس.
این نشست که در پی تداوم ناآرامی در بازار ارز و جهت بررسی راهکارها صورت گرفت به دو نتیجه کاهش 2 درصدی نرخ رسمی ارز و عرضه دلار مسافرتی تنها پس از عبور مسافران از گیت فرودگاه منجر شد.
31 خرداد کاهش بیست تومانی نرخ دلار به وعده دلار 1100 تومانی چیزی نمانده
امروز اما بانک مرکزی عمل به وعده کاهش دو درصدی نرخ رسمی عرضه دلار را به 11065 ریال رساند که تا تحقق وعده دلار 1100 تومانی 65 ریال دیگر فاصله دارد.

