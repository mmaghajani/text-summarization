سازمان بازرسی کل کشور در گزارشی با بررسی عملکرد گمرک در زمینه جلوگیری از رسوب کالاهای متروکه و تاکید بر لزوم مکانیزه کردن واحدهای متروکه در گمرک پیشنهاد کرد: با توجه به اینکه قانون گذار زمان خاصی را برای تنظیم اظهارنامه متروکه در گمرک و اطلاع آن به سازمان جمع‌آوری و فروش کالای متروکه تعیین نکرده، پیشنهاد می‌شود گمرک ایران برای جلوگیری از اعمال سلیقه، در پیش‌نویس آیین‌نامه قانون امور گمرکی جدید، ظرف زمانی مشخصی را برای آن تعیین نماید.
 طبق مفاد ماده (۷۵) آیین‌نامه اجرایی قانون امور گمرکی، گمرک موظف است تشریفات کالای متروکه را فوری انجام داده و به سازمان جمع‌آوری و فروش اموال تملیکی اطلاع دهد. 
واحد متروکه در گمرک‌های مختلف، سیستم آماری ندارد و اسناد متروکه و آمار آن در دفاتر به صورت پراکنده ثبت می‌شود 
براساس قوانین و مقررات کالای وارد شده به مناطق ویژه اقتصادی متروکه نمی‌شوند. زیرا هدف از تاسیس مناطق ویژه ایجاد فرصت بیشتر برای واردکنندگان کالا برای ترخیص است. لذا در انتقال و فروش کالا در این مناطق باید قوانین ناظر بر سازمان جمع‌آوری و فروش اموال تملیکی رعایت شود. چرا که در صورت مراجعه صاحب کالا با مشکلاتی مواجه خواهد شد.
