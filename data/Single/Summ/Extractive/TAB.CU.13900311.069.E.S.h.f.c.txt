استاد محمود فرشچيان در مراسم رونمايي از نماد تابلوي «جانباز دو چشم نابينا» اظهار داشت: افتخار اين اثر هنري براي جانبازان است؛ جانبازاني كه استقلال و سربلندي كشور را مديون آنها هستيم.
استاد فرشچيان در خصوص تابلوي جانباز دو چشم بيان كرد: سال گذشته خانه نور ايران پيشنهاد ارائه چنين كاري را به بنده دادند؛ اين تابلو تصوير يك انسان است كه فكر و انديشه او نوراني و خدايي است كه قلب او را نيز نوراني كرده است.
حميد اعتماد دبيرخانه نور تهران نيز گفت: يكي از فعاليت‌هاي خانه نور ايران تعامل با مسئولان كشوري است و فرهنگ‌سازي و نهادينه كردن فرهنگ ايثار و شهادت از ديگر برنامه‌هاي خانه نور ايران بوده كه با تمام تلاش وارد عرصه شده است.
اثر استاد فرشچيان با عنوان «نماد جانباز دوچشم نابينا» بعد از رونمايي به موزه شهداي مركزي واقع در خيابان طالقاني اهدا مي‌شود.

