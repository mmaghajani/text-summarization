رئیس مرکز ملی فرش ایران، قطر را بازار جدید صادرات فرش ایرانی دانست،محمدباقر آقاعلیخانی در گفتگو با مهر گفت: قطر کشوری است که هم به لحاظ دینی و هم به لحاظ فرهنگی، نقاط مشترک زیادی با ایران دارد و به همین سبب، فرش دستباف ایرانی می‌تواند به عنوان یکی از بازارهای هدف صادراتی، به بازار این کشور راه یابد.در سال ۹۰ بیش از ۲۴ میلیون دلار فرش دستباف به قطر صادر شده است، این درحالی است که صادرات فرش دستباف باید در سال ۹۲ دو برابر شود.قطر در آستانه برگزاری مسابقات جام جهانی ۲۰۲۲، در حال آرایش جدیدی است تا بتواند هرچه بیشتر و بهتر پذیرای مهمانان این مسابقات جهانی باشد؛ 
این مسئله فرصتی برای ایران است تا با آنها همراه شده و هتل‌ها و اماکن اقامتی آنها را به فرش دستباف ایرانی مزین کند، این درحالی است که مسئولان کشور قطر هم به این موضوع که فرش ایرانی، بهترین فرش دنیا است، اذعان دارند.ایران آمادگی بافت فرش در اندازه‌های بزرگ از ۱۰۰۰ تا ۶۰۰۰ متری را دارد.مقرر شده است که تجار و بازرگانان ایرانی با بازرگانان قطری، مذاکراتی را در حوزه صادرات فرش دستباف ایرانی به کشورهای اروپایی و آمریکایی داشته باشند.

