 'ویلیام هیگ' وزیر خارجه انگلیس روز شنبه از خشونت های جاری در بحرین ابراز نگرانی كرد و از رژیم آل خلیفه خواست در برخورد با معترضان از خود خویشتنداری نشان دهد.هیگ بدون محكوم كردن و حتی انتقاد از رژیم آل خلیفه گفت: دولت انگلیس از اصلاحاتی كه در بحرین در جریان است حمایت می كند و خواهان كمك به ارتقای این اصلاحات است.هیگ گفت:برای ثبات بلند مدت بحرین وارد مذاكرات سیاسی سازنده و فراگیر شوند.روز گذشته دهها نفر از نمایندگان پارلمان انگلیس از جمله 'اد میلیبند' رهبر حزب كارگر خواستار لغو مسابقات اتومبیلرانی در بحرین شدند.سازمان عفو بین الملل نیز در هفته جاری در گزارشی از ادامه بحران حقوق بشری در بحرین خبر داد و از برگزاری مسابقات اتومبیلرانی فرمول 1 در منامه در چنین شرایطی انتقاد كرد.

