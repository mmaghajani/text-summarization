شاید در دهه‌های گذشته تماشای كامپیوترهایی كه توانایی تشخیص دروغگویی انسان‌ها را داشتند به فيلم‌هاي علمي ـ تخيلي مربوط مي‌شدند، اما این رویای دست‌نیافتنی این روزها به واقعیتی عینی تبدیل شده است.
دانشمندان دانشگاه ایالتی نیویورك در بوفالو نرم‌افزاری را طراحی كرده‌اند كه از طریق چشم افراد می‌تواند دروغگو را شناسایی كند. آنها امیدوارند این نرم‌افزار بتواند بزودی به عنوان ابزاری توانمند به كمك كارآگاهان پليس بیاید.
این نرم‌افزار به كامپیوتر این توانایی را می‌دهد كه با تعقيب حركات چشم انسان و آناليز آنها تشخیص دهد كه آیا فرد در مكالمات خود دروغ می‌گوید یا نه.
بر اساس تحقیقات صورت‌گرفته، این نرم‌افزار با دقت بیش از 80 درصد دروغگو‌ها را تشخیص می‌دهد
این تحقیقات نشان داد، زمانی كه انسان دروغ می‌گوید همچنين سیگنال‌های مغزي مختلفی ارسال می‌كند كه اگر كامپيوتر به حسگرهاي مناسبي تجهيز شود مي‌تواند آنها را دريافت كند. 

