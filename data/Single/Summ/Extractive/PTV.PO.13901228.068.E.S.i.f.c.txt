نيروهاي پليس امريکا ضمن درگيري با معترضان جنبش تصرف در نيويورک، ده‌ها تن از فعالان جنبش 99 درصدي را دستگير کرده‌اند.در ششمين ماه از آغاز جنبش تصرف وال استريت با حمله به معترضان، افرادی را که قصد داشتند پارک زاکوتي را مجددا تصرف کنند، دستگير کرد؛ پارک زاکوتي کانون مبارزه علیه وال استريت در منطقه مالي نيويورک محسوب مي‌شود. 
معترضان جنبش 99 درصد هم زمان با اقدام پليس در بيرون کشيدن تعدادي از افراد از ميان جمعيت و دستبند زدن و هدايت آن‌ها به خارج از پارک فرياد مي‌زدند "ما نمي‌ترسيم." 
معترضان براي متمايز کردن خود از يک درصد امريکايي‌ها که مالکيت بخش اعظم ثروت جامعه را در اختيار دارند، شعار "ما 99 درصد هستيم" سر دادند. تظاهرات مردم امريکا موسوم به "وال استريت را تصرف کنيد" از 26 شهريور (17 سپتامبر 2011) در نيويورک و در اعتراض به "طمع شرکت‌هاي بزرگ" و گسترش فساد در سطوح بالا، فقر و نابرابري اجتماعي در امريکا آغاز شد. 

