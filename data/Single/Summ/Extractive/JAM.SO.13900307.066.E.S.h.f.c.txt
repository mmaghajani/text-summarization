اضطراب امتحان يكي از اضطراب‌هاي موقعيتي است كه با عملكرد و پيشرفت تحصيلي ميليون‌ها دانش‌آموز و دانشجو رابطه تنگاتنگ دارد.
شايد بتوان گفت برجسته‌ترين ويژگي اضطراب امتحان اين است كه توان انديشيدن را عليرغم تمام قابليت‌ها و آمادگي هاي قبلي از شخص سلب مي‌كند.
 بسياري از افراد دچار اضطراب امتحان داراي تفكر سياه و سفيد هستند. يعني آنها عملكردشان را در امتحان يا به صورت «كاملا موفقيت‌آميز» يا «كاملا ناموفق» در نظر مي‌گيرند.
يكي از عوامل بسيار مهم در ايجاد اضطراب امتحان ، نداشتن آمادگي كافي براي امتحان است. 
گاهي اوقات تجربيات ناگوار فرد در امتحانات، زمينه را براي اضطراب مهيا مي‌كند. 
افرادي كه عموما مضطرب هستند آسيب‌پذيري بيشتري براي اضطراب امتحان دارند.
در بسياري از مواقع، اضطراب امتحان ناشي از افكار منفي است.
بخش مهمي از علائم شناختي اضطراب امتحان افكار و خودگويي‌هاي منفي است. 
بين اضطراب امتحان و اضطراب عمومي كه يك خصيصه و صفت شخصيتي ‌است و در افراد مختلف ميزان آن فرق مي‌كند، رابطه وجود دارد.
خودارزيابي مثبت به عنوان سپر يا نيرويي در مقابل اضطراب به فرد كمك مي‌كنند.
نگراني درباره اضطراب امتحان مشكلي مضاعف است.
مي‌توان گفت يكي از دلايل افت تحصيلي و اضطراب‌هاي امتحان دانش‌آموزان اين است كه شيوه مطالعه آنها طبق اصول صحيح نيست نه اين كه لزوما كم مطالعه مي‌كنند.

