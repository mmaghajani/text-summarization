مراسم سالانه اعطاي جوايز گلدن گلوب كه شاخص‌ اصلي موفقيت فيلم‌ها در جوايز اسكار محسوب مي‌شود در لس‌آنجلس برگزار شد و فيلم «جدايي نادر از سيمين» ساخته اصغر فرهادي افتخار ديگري براي سينماي ايران به ارمغان آورد.

جدايي نادر از سيمين كه نماينده ايران در جوايز اسكار 2012 است، در بخش بهترين فيلم خارجي جوايز گلدن گلوب، به عنوان بهترين فيلم انتخاب شد.
اصغر فرهادي كه همراه پيمان معادي در اين مراسم حاضر بود در ميان تشويق بزرگان دنياي سينما چون‌ آلمادوار، اسكورسيزي، وودي آلن، دي كاپريو، جورج كلوني، براد پيت و... روي صحنه رفت.
 
فرهادي پس از دريافت جايزه‌اش گفت: « 
ترجيح مي‌دهم از مردم كشورم بگويم كه واقعا مردمان دوست داشتني هستند.»
جدايي نادر از سيمين، پيشتر برنده جوايز معتبر ديگري نيز شده بود.
مراسم گلدن گلوب پس از آكادمي اسكار، مهم‌ترين جايزه سينمايي در ايالات متحده آمريكاست. 
