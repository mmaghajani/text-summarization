والیبال ایران به‌رغم همه موفقیت‌های آسیایی و بین‌المللی متأسفانه هنوز طعم حضور در بازی‌های المپیک را نچشیده و 2دهه است که برای رسیدن به این رؤیای قدیمی سخت تلاش و بی‌تابی می‌کند.
تاامروزکه تیم ملی والیبال بعد از نخستین قهرمانی‌اش در جام ملت‌های آسیا و درخشش در جام جهانی 2011 ژاپن با در اختیار داشتن یک مربی صاحب نام و شناخته شده در شرایطی متفاوت با دوره‌های قبل یکی از بخت‌های مسلم صعود به مسابقات المپیک لندن در میان تیم‌های آسیایی محسوب می‌شود.
تیم والیبال خردادماه سال آینده در توکیو به مصاف تیم‌های برگزیده آسیا و اقیانوسیه از یک سو و نمایندگان قاره‌های اروپا، آمریکای جنوبی و آفریقا می‌رود.خولیو ولاسکو مربی تیم والیبال درگفت وگویی باخبرنگاران گفت:رقابت‌های انتخابی المپیک بسیار دشوار است. برای موفقیت در این رقابت‌ها باید برابر حریفان قدرتمندی به پیروزی برسیم.وی همچنین 
 با انتقاد به شیوه برگزاری مسابقات والیبال انتخابی المپیک در قاره آسیا و تفاوتش با سایر قاره‌هاگفت:«رقابت‌های انتخابی المپیک در آسیا بسیار عجیب است، زیرا در سایر قاره‌ها تیم‌ها فقط با تیم‌های هم قاره‌ای بازی می‌کنند اما در آسیا تیم‌های این قاره مجبورند با حریفان قدرتمندی از قاره‌های دیگر نیز بازی کنند که این کمی دور از انصاف است. به همین دلیل پیروزی بر سایر حریفان به جز حریفان آسیایی نیز برای ما مهم و سرنوشت‌ساز خواهد بود».
بایدگفت: 
توضیح این نکته هم ضروری است که اگر در آخرین مرحله مسابقات انتخابی المپیک در ژاپن دو تیم از آسیا بتوانند به‌ترتیب عناوین اول و دوم را به‌خود اختصاص دهند برای نخستین‌بار آسیایی‌ها قادر خواهند بود با 2نماینده در مرحله نهایی والیبال المپیک حاضر شوند. 
