 آمار تلفات زلزله ويران‎گر 7.2 ريشتري، که هفته گذشته در جنوب شرق ترکيه رخ داد، از 600 نفر هم فراتر رفته است.
مقامات رسمي ترکيه از پايان عمليات نجات در شهرهاي اريکس و وان در استان وان خبر داد. به گفته مقامات ترکيه، به دليل سرماي هوا ديگر اميدي به يافتن بازماندگان زلزله وجود ندارد. 
با توجه به نزديکي فصل زمستان، مقامات ترکيه از طرحي براي تهيه پناهگاه‎هاي موقت پيش‌ساخته براي زلزله‌زدگان خبر دادند. 
زمين‌لرزه اخير ترکيه که شديدترين زلزله يک دهه گذشته در اين کشور بوده است، ساختمان‌هايي را در کشورهاي همجوار نظير ارمنستان و ايران نيز به لرزه درآورد. 

براثر اين زلزله، بيش از 2 هزار ساختمان تخريب شد و 3 هزار و هفتصد ساختمان ديگر، آسيب ديدند. اين ساختمان‎ها همگي غير ايمن اعلام شده بودند. 

