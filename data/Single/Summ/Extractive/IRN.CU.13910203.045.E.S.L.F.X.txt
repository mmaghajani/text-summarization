به گزارش خبرنگار فرهنگی ایرنا، 'حامد بی آزار' روز یكشنبه در نشست خبری كنسرت اركستر آكادمیك تهران افزود: این اركستر با حضور 80 نوازنده ، 20 نفر گروه كر و 4 خواننده در فرمهای گوناگون موسیقی در سالن برج میلاد به صحنه می رود. 


این آهنگساز یاد آور شد: اركستر آكادمیك تهران در چهار بخش كنسرت پیش رو را اجرا خواهد كرد وسالار عقیلی ، نیما مسیحا ، مانی رهنما و حمید خزاعی در فرم های موسیقی سنتی ، پاپ و كلاسیك به عنوان خواننده دراین كنسرت ایفای نقش می كنند. 

'سالار عقیلی' خواننده بخش موسیقی سنتی با بیان اینكه این كنسرت تجربه های تازه ای را به همراه دارد افزود: شركت در این كنسرت به عنوان خواننده بخشی دیگر از ارائه تجربه های متفاوت كاری من به مخاطبان محسوب می شود. 

عقیلی افزود: آشنایی مخاطبان جوان موسیقی پاپ با داشته های موسیقی ملی و جذب حتی تعداد محدودی از شنوندگان به موسیقی جدی را می توان از عمده ترین دلایل همكاری من در این فرم از موسیقی برشمرد. 

قیمت بلیت های كنسرت 30 الی 90 هزار تومان در نظر گرفته شده است. 

اركستر آكادمیك تهران 13 و 14 اردیبهشت در 2 سانس 18 الی 20 و 21:30الی23 در سالن برج میلاد تهران به روی صحنه می رود.

