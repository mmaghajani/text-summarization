توسعه تجارت الكترونيكي در كشور در دستور كار مديران ارشد به ويژه مسئولان اقتصادي قرار دارد و در اسناد ملي و برنامه‌هاي كشور جاي خود را باز كرده است. گسترش وب‌سايت‌هاي مختلف خريد و فروش و بازاريابي توسط بخش خصوصي نيازمند ايجاد زيرساختار و يك سيستم مناسب براي پيشرفت فرهنگي و آموزش اين پديده در ايران است.
از تجربيات محدود به دست آمده در كشور مي‌توان برداشت كرد كه هنوز تفكر زندگي و كار ديجيتالي در بين مسئولان به يك دغدغه اساسي تبديل نشده است و جزء اولويت‌ها نيست. امسال كه سال جهاد اقتصادي است و يكي از محوري‌ترين حوزه‌هاي جهاد اقتصادي، توسعه تجارت الكترونيكي است بايد ضمن تلاش و برنامه‌ريزي مقدمات توسعه فرهنگي و آموزشي در حوزه تجارت الكترونيكي به يك موضوع محوري تبديل شود و همه بازيگران و مخاطبان اين پديده با ابعاد آن به صورت دقيق‌تر و كاربردي‌تر آشنا شوند.كارگزاران دولت قطعا نخستين گروهي خواهند بود كه بايد مورد توجه آموزش قرار گيرند و هدف از آموزش آنها نيز بايد به شيوه‌اي در نظر گرفته شود كه در پايان آموزش آنها پيشاهنگان توسعه تجارت الكترونيكي باشند و اصرار به انجام آن داشته باشند.بايد يك تعريف مشخص از تجارت الكترونيكي در جامعه مطرح شود و تقاضا براي پياده‌سازي اين روش تجاري زياد شود تا مسئولان به انجام آن بي‌تفاوت نباشند و خود پيشتاز توسعه اين پديده قرار گيرند.


