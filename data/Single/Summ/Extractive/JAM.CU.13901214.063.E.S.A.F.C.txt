امروز در تالار وحدت تهران چهارمين جشنواره بين‌المللي هنرهاي تجسمي فجر پس از 34 روز برپايي به كار خود پايان مي‌دهد تا لقب طولاني‌ترين جشنواره فجري را از آن خود كند.

با توجه به استقبال هنرمندان فيلمساز و جذابيتي كه بخش فيلم‌هاي مستند جشنواره داشت از سال آينده اين بخش به صورت بين‌المللي برگزار خواهد شد. 
چهارمين دوره جشنواره بين‌المللي هنرهاي تجسمي بخش ويژه ديگري هم داشت كه با عنوان «بيداري اسلامي» مزين شده بود.
اما شايد بخش كاريكاتور را بتوان بين‌المللي‌ترين بخش جشنواره دانست؛ آنجا كه به گفته سيدمسعود شجاعي‌طباطبايي، هنرمنداني از 71 كشور جهان در آن حضور داشتند.

با همكاري سازمان فرهنگ و ارتباطات اسلامي مسابقه كاريكاتور با موضوع «بيداري اسلامي» بزودي برپا مي‌شود و تا به امروز و براساس فراخوان ما هنرمندان 44 كشور جهان آثار خود را ارسال كرده‌اند .
همچنين در طول اين 34 روز سفارتخانه‌هاي ايران در 10 كشور جهان هم در قالب برپايي نمايشگاه‌هاي مختلف و به تناسب موضوع ميزبان يك يا چند بخش از آثار جشنواره بودند.

