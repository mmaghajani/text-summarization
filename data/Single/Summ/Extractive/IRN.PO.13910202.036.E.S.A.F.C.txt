لندن - 'ویلیام هیگ' وزیر خارجه انگلیس روز شنبه از خشونت های جاری در بحرین ابراز نگرانی كرد و از رژیم آل خلیفه خواست در برخورد با معترضان از خود خویشتنداری نشان دهد.

هیگ بدون محكوم كردن و حتی انتقاد از رژیم آل خلیفه گفت: دولت انگلیس از اصلاحاتی كه در بحرین در جریان است حمایت می كند و خواهان كمك به ارتقای این اصلاحات است.
بر اساس گزارش منابع خبری سركوب معترضان بحرینی طی روزهای اخیر و همزمان با برگزاری مسابقات اتومبیلرانی فرمول 1 تشدید شده و شب گذشته یكی از معترضان نیز در جریان سركوب های نیروهای امنیتی، جان باخت.
نخست وزیر انگلیس همچنین بار دیگر از رژیم دیكتاتور بحرین حمایت كرد و افزود: بحرین، سوریه نیست و مقامات آن كشور اصلاحاتی را آغاز كرده اند كه ما هم از آن اصلاحات حمایت می كنیم.

آنان بسیار علاقه مند هستند كه بحرین را كشوری با ثبات و امن جلوه دهند تا از انتقادات بین المللی علیه خود بكاهند.
عفو بین الملل تاكید كرد: 'اعتراضات ضددولتی در آستانه برگزاری مسابقات فرمول 1 توسط نیروهای پلیس ضدشورش با خشونت سركوب می شود.'

