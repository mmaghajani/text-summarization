ایران نخستین بار قهرمان سی و هفتمین دوره مسابقات وزنه برداری جوانان جهان در مالزی شد.
وزنه برداران 105+ ایران در رقابت‌های وزنه‌برداری قهرمانی جوانان جهان 2011 مالزی 2 مدال طلا و نقره مجموع را به خود اختصاص دادند.
در مجموع بهادر مولایی با مجموع 408 کیلوگرم قهرمان جهان شد، علیرضا کاظمی‌نژاد با مجموع 386 کیلوگرم دوم شد و سرگی اورشینکوف از روسیه با مجموع 384 کیلوگرم سوم شد.
با نتایج روز پایانی تیم ملی جوانان ایران برای نخستین بار در تاریخ 37 دوره‌ای مسابقات، قهرمان رقابت‌های وزنه برداری جوانان جهان شد.
بدین ترتیب وزنه برداران ایران با مجموع هشت مدال طلا ، پنج نقره و دو برنز به کار خود پایان دادند.
به این ترتیب تیم ملی ایران با کسب امتیاز 577 قهرمان جهان شد، چین با کسب امتیاز 538 نایب قهرمان شد و روس‌ها با امتیاز 517 سوم شدند.
در این دوره از رقابت‌ها در بخش پسران 157 وزنه بردار از 49 کشور حضور یافتند و ایران با 8 وزنه بردار به رقابت حریفان رفت.در بخش پسران رکورد جهان در هیچ یک از دسته ها شکسته نشد.

