گروه بورس:همزمان با افزایش قیمت طلا، قیمت هر قرارداد آتی سکه در بورس کالا به مرز 700هزار تومان رسید.
 افزایش قیمت طلا در بازار‌های بین‌المللی باعث رشد قیمت طلا در بازار ایران نیز شده است.

در همین رابطه علی اسلامی بیدگلی کارشناس بازار سرمایه در گفت‌وگو با همشهری گفت: قیمت هر قرارداد آتی طلا براساس یک فرمول ریاضی محاسبه می‌شود که در نهایت ملاک تصمیم‌گیری برای فعالان بازار و سرمایه‌گذاران است.
در ایران به‌دلیل نوپا بودن معاملات آتی و کم بودن حجم سرمایه‌گذاری نمی‌توان هنوز با ارزیابی دقیق، قیمت‌ها را در بازار واقعی برای آینده پیش‌بینی کرد. 
رئیس اتحادیه طلا و جواهر نیز درباره پیش‌بینی سطح عمومی قیمت طلا و سکه در بازار داخل گفت: در طول روزهای گذشته شاخص سهام در اکثر بورس‌های دنیا کاهش یافت واوضاع اقتصاد جهان فاصله زیادی با بهبود دارد، بنابر این بیشتر کارشناسان معتقدند قیمت طلا همچنان صعودی خواهد بود.
