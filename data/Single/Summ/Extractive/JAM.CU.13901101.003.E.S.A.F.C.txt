جدايي نادر از سيمين كه نماينده ايران در جوايز اسكار 2012 است، در بخش بهترين فيلم خارجي جوايز گلدن گلوب، به عنوان بهترين فيلم انتخاب شد تا براي اولين‌بار سينماي ايران سهمي از اين جايزه معتبر سينمايي داشته باشد.

فرهادي پس از دريافت جايزه‌اش گفت: «وقتي داشتم روي صحنه مي‌آمدم، به اين فكر مي‌كردم چه بايد بگويم.
اما اكنون ترجيح مي‌دهم از مردم كشورم بگويم كه واقعا مردمان دوست داشتني هستند.
اين فيلم براي گرفتن جايزه بهترين فيلم خارجي گلدن گلوب با فيلم‌هاي «در سرزمين خون و عسل» به كارگرداني آنجلينا جولي، «گل‌هاي جنگ» به كارگرداني ژانگ ييمو، «پسري با دوچرخه» به كارگرداني برادران داردن و فيلم «پوستي كه در آن زندگي مي‌كنم» به كارگرداني پدرو آلمودوار رقابت مي‌كرد.

جدايي نادر از سيمين، پيشتر برنده جوايز معتبر ديگري نيز شده بود.
مراسم گلدن گلوب پس از آكادمي اسكار، مهم‌ترين جايزه سينمايي در ايالات متحده آمريكاست.
