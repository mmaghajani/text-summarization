به گزارش روز يكشنبه جام جم آنلاين به نقل از سايت طلا، شنبه گذشته اونس جهانی طلا با کاهش رشد اقتصادی چین وافزایش بهای دلار،کاهش و با بهای 1659 دلار به کار خود پایان داد.بازار تهران در تبعیت از بازارهای جهانی و تحت تاثیر بازار داخلی ارز،هر مثقال طلای 17 عیار و هر گرم طلای 18 عیار را با بهای 324 هزارو 200 و 74 هزار و 840 تومان به فروش رساند.

بهای طلا در بازار تهران در ابتدا با رشد ارزش دلار،افزایش یافت و تا سطح 314 هزار تومان در هر مثقال بالا آمد،اما در ساعات پایانی،روند حرکتی بازار با عقب نشینی دلار تغییر و بهای طلا در هر مثقال تا سطح 311 هزار و 700 تومان و در هر گرم تا 71 هزار و 950 تومان پائین آمد.

با وجود افت بهای طلا طی چند هفته گذشته،کارشناسان و تحلیل گران بازار سرمایه همچنان کاهش بهای طلا را موقتی می دانند و رشد بهای این فلز زرد گرانبها را برای طولانی مدت انتظار دارند.

