با دستگیری چهارمین و پنجمین مظنون در پرونده اسیدپاشی مرگبار در شهر سرابله استان ایلام که منجر به مرگ یک دختر جوان و سوختگی شدید مادر او شد، تحقیقات برای کشف راز این جنایت وارد مرحله‌ای تازه شده است.
دختر جوان که فقط یک هفته به عروسی با پسر مورد علاقه‌اش باقی مانده بود و به سختی حرف می‌زد، به ماموران گفت: چند ساعت پیش، من و مادرم در خانه‌مان در خواب بودیم که ناگهان با احساس سوختگی شدیدی که روی صورتم حس می‌کردم، از خواب پریدم. در همان لحظه عمو و زن‌عمویم را دیدم که مقابل من و مادرم ایستاده بودند.
صبح چهارم مرداد، دختر جوان به‌علت شدت جراحات وارده ناشی از سوختگی با اسید دچار ایست قلبی شد و در بیمارستان جان باخت. 
اما عمو و زن عموی قربانی مدعی شدند که در ماجرای اسیدپاشی نقشی نداشته‌اند. 
 این فرد برادر‌زن‌عموی مقتول است که خواستگار سمج قربانی به‌شمار می‌رفت. 
با انتقال این مرد به اداره آگاهی، او هم منکر اسیدپاشی مرگبار شد.
ماموران در ادامه 2 مظنون دیگر را هم در این پرونده شناسایی کردند. 
