تنها کمتر از دو هفته دیگر به بسته شدن پرونده انتخابات نهمین دوره مجلس شورای اسلامی، باقی است.در دور نخست در میان پانزده نفری که بیشترین درصد آرا را از رأی دهندگان به دست آورده‌اند، تنها شماری از چهره‌های سرشناس مجلس هشتم به چشم می‌خورند.
قرار گرفتن نام افرادی همچون علی لاریجانی، کاظم جلالی در حالی که بیشترین حجم تخریب‌ها علیه این دو نفر از ماه‌ها پیش از انتخابات  در دو شهر قم و شاهرود انجام گرفت، افزون بر آن‌ که نشان از مقبولیت بالای این افراد دارد، نشان دهنده هشیاری و آگاهی مردم فهیم ایران است.
با توجه بر در پیش بودن انتخابات دوم و آغاز تبلیغات انتخاباتی، علاوه بر اینکه هیأت‌های نظارت باید مراقبت بیشتری برای صیانت از کلیت انتخابات به کار بندند، کاندیداها هم باید مراقب باشند که تبلیغات منفی علیه رقبا ممکن است برعکس پاسخ دهد.