بازارهای جهانی طلا طی هفته گذشته با رشد ارزش دلار، با کاهش همراه بود،که بازار داخل هم متاثر از این افت بها، با نزول 2100 تومانی هر گرم طلای 18 عیار توام گردید.
مذاکرات1+5 در استانبول و خوشبینی به نتایج آتی آن و کاهش چشمگیر ارزش دلار در روز یکشنبه،بازار داخل را مجبور به سقوط 16 هزار تومانی هر مثقال و 3700 تومانی هر گرم طلای 18 عیار کرد.
روز دوشنبه با افزایش ارزش دلار در بازارهای جهانی به دلیل کند بودن رشد اقتصادی در چین وشرایط اقتصادی اسپانیا،طلا در سطح جهانی باز با کاهش روبرو شد.
با وجود افت بهای طلا طی چند هفته گذشته،کارشناسان و تحلیل گران بازار سرمایه همچنان کاهش بهای طلا را موقتی می دانند و رشد بهای این فلز زرد گرانبها را برای طولانی مدت انتظار دارند.
