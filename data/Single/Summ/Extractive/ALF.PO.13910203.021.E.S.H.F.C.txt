مسابقات فرمول یک که انقلابیون بحرین آن را فرمول خون نامگذاری کرده‌اند.
راشد الراشد از رهبران جریان عمل اسلامی بحرین ، تلاش حکومت به منظور آرام جلوه سازی اوضاع داخلی بحرین را شکست خورده خواند.
این مسابقات از یک برنامه تبلیغاتی برای تلطیف چهره منامه به یک رسانه و تریبونی برای مخابره شدن عمق بحران بحرین تبدیل شده است
و اکنون خبرنگارانی که برای پوشش مسابقات مذکور به بحرین آورده شده‌اند در حال مخابره کردن حقیقت اوضاع در بحرینند.
وی مواضع سیاسیون و معارضان بحرینی را همسان با مواضع ملت بحرین که همه روزه سرنگونی رژیم آل خلیفه را سر می‌دهند خواند و افزود: همه مردم بحرین تغییر نظام سیاسی کشورشان را خواستارند.
الراشد با اشاره به اشغال کشورش از سوی نیروهای موسوم به سپر "جزیره" و مواضع واشنگتن مبنی بر لزوم برگزاری گفت‌وگوهایی بین معارضان بحرینی و دولتمردان منامه، خروج اشغالگران را اولین گام به منظور حل بحران منامه خواند و تاکید کرد که قبل از اتخاذ هر گامی برای آرام سازی امور در بحرین بایستی همه زندانیان سیاسی آزاد شوند.

