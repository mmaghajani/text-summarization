واکنش ها وتحلیل های متفاوتی پیرامون فیلم جدایی نادر از سیمین و اصغر فرهادی منتشر می شود. واکنش هایی که بعضا صد در صد در تضاد با یکدیگر هستند. و اما آن چه که موجب این تفاوت در آرا و نظرات شده متن اصلی اتفاقات نیست بلکه حواشی موجود در آن سبب این همه تنوع در تحلیل ها شده.

گروهی معتقدند اصغر فرهادی گرچه بارها اعلام کرده موطن وی ایران است و قصدی برای مهاجرت ندارد، اما رویکرد و تفکر وی قرابت چندانی هم با گفتمان فرهنگی و هنری مد نظر انقلاب اسلامی ندارد.

 علت دیگر آن نیز مواضع سیاسی انتقادی اصغر فرهادی باشد که گرچه آنها را زیاد ابراز نمی کند، اما این گروه معتقدند وی در آینده پتانسیل اقدامات ساختارشکنانه را خواهد داشت.
در سوی دیگر نیز گروهی که این روزها به شدت از وی تعریف می کنند و وی را ناجی سینمای ایران می خوانند،این گروه شاید اصغر فرهادی را در راستای اهداف فرهنگی ، اجتماعی و حتی سیاسی خود تعریف کرده اند.

در هر حال چیزی که این روزها در مورد تحلیل های پیرامون جدایی نادر از سیمین واقعیت دارد، دلهره و یا امید نسبت به عملکرد و مواضع آینده این کارگردان است که هیچ گاه علنا بیان نمی شود...
