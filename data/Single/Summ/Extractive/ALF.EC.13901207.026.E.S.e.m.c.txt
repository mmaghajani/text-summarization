هنوز تفكر زندگي و كار ديجيتالي در بين مسؤولان به يك دغدغه اساسي تبديل نشده است و جزء اولويت‌ها نيست.يكي از محوري‌ترين حوزه‌هاي جهاد اقتصادي، توسعه تجارت الكترونيكي است 
باز هم بايد گفت كه برنامه فرهنگ‌سازي و آموزش توسعه تجارت الكترونيكي بايد به گونه‌اي طراحي شود كه همه مخاطبان اين حوزه را دربر گيرد.بايد آموزش‌ها، هدفدار و به گونه‌اي باشد كه معلوم شود پس از هر آموزش چه مشكلي حل و يا فرصتي ايجاد مي‌شود.
كارگزاران و تجار بخش خصوصي هم بايد از منافع اين روش تجاري مطلع شوند تا اين توسعه در جامعه با سرعت بيشتري انجام شود.
آنچه در توسعه فرهنگي و آموزش تجارت الكترونيكي مهم است آن است كه بايد يك تعريف مشخص از تجارت الكترونيكي در جامعه مطرح شود و تقاضا براي پياده‌سازي اين روش تجاري زياد شود تا مسؤولان به انجام آن بي‌تفاوت نباشند و خود پيشتاز توسعه اين پديده قرار گيرند.
