اعضای شورای سیاستگذاری نخستین جشنواره بین المللی فیلم ویدیویی تهران معرفی شدند.
روابط عمومی جشنواره بین المللی فیلم ویدیویی تهران با اعلام این خبر اسامی اعضای شورای سیاستگذاری این رویداد سینمایی را که برای نخستین بار در کشور طراحی و پی‌ریزی شده است به این ترتیب معرفی کرد:
جواد شمقدری رئیس سازمان سینمایی کشور
هادی ایازی مشاور عالی و معاون فرهنگی و اجتماعی شهرداری تهران
اصغر غلامرضایی معاون آموزش و پژوهش سازمان صدا و سیما
حسن اسلامی‌مهر رئیس مرکز سیمافیلم
شفیع آقامحمدیان مدیرعامل مرکز گسترش سینمای مستند و تجربی
سعید رجبی‌فروتن مدیرکل دفتر توسعه و همکاری های سمعی و بصری نمایش خانگی
محمدرضا عباسیان مدیرعامل موسسه رسانه‌های تصویری و دبیر جشنواره فیلم ویدیویی تهران
این جشنواره در راستای اهتمام به تولید و عرضه کیفی‌تر فیلم‌های ویدیویی و ارتقای جایگاه آن در جامعه و به منظور سنجش ارزش‌های هنری و تکنیکی، تشویق و تقدیر سازندگانی که به ترجمان زیبا و هنرمندانه پیام و آرمان‌های عالیه اسلامی و ملی مبادرت کرده‌اند، پیش‌بینی شده است.این جشنواره توسط مؤسسه رسانه‌های تصویری با حمایت سازمان سینمایی کشور، همزمان با مبعث نبی اکرم(ص) و میلاد حضرت اباعبدالله(ع) به دبیری محمدرضا عباسیان ‌برگزار می‌گردد.

