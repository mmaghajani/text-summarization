 در حال حاضر 70 درصد بازنشستگان حداقل بگیر هستند، به همین دلیل می‌توان گفت که اکثر بازنشستگان زیر خط فقر هستند.
عیدی بازنشستگان و کارگران باید معادل دوماه حقوق محاسبه شود،براساس قانون و نرخ تورم، حقوق بازنشستگان تامین اجتماعی باید در سال آینده 30 درصد افزایش یاید.
در حال حاضر 70 درصد بازنشستگان حداقل بگیر هستند یعنی حقوقی معادل 400 هزار تومان در ماه دریافت می کنند و این در حالی است که بر اساس اعلام مرکز آمار متوسط درآمد یک خانوار شهری 832 هزار تومان محاسبه شده است به همین دلیل می توان گفت که اکثر بازنشستگان زیر خط فقر هستند.
در سال 89 بازنشستگان با 6 درصد افزایش حقوق و امسال نیز با 10 درصد افزایش حقوق مواجه شدند در حالیکه نرخ تورم بسیار بالاتر از این رقم بود. بر اساس ماده 96 تامین اجتماعی و 41 قانون کار تامین اجتماعی مکلف است میزان مستمری بازنشستگان و از کارافتادگان را با توجه به افزایش هزینه های زندگی که بیش از 80 هزار تومان محاسبه شده در نظر بگیرد.
40 درصد سهام بانک رفاه باید به بازنشستگان واگذار شود،این بانک 80 میلیارد تومان سرمایه اولیه داشت که طی این سالها به 400 میلیارد تومان افزایش پیدا کرده به همین دلیل بانک مرکزی اعلام کرده که باید اصل 44 در خصوص بانک رفاه کارگران تقویت شود در حالیکه این بانک بر اساس سرمایه کارگران شکل گرفته و صد در صد سهام آن برای بازنشستگان است، در صورتیکه اصل 44 در مورد آن رعایت شود باید 40 درصد سهام آن به بازنشستگان واگذار شود و 10 درصد به تامین اجتماعی، 5 درصد به کارکنان وزارت رفاه و 5 درصد نیز به کارکنان بانک تا بتوانیم مدیریت بانک رفاه را در دست داشته باشیم در غیر این صورت حتی نمی توانیم مستمری خود را نیز از این بانک دریافت کنیم.
طبق قانون تامین اجتماعی موظف است درمان رایگان برای بازنشستگان و کارگران تامین اجتماعی ایجاد کند در حالیکه این امر هم اکنون اتفاق نیفتاده است البته حرکت های خوبی شده اما کافی نیست.
بیمارستان میلاد دولتی و مربوط به تامین اجتماعی و بازنشستگان است در حالیکه بازنشستگان برای درمان و مشکلات بسیار و وقت های طولانی در بیمارستان مواجه هستند و هم اکنون دو بخش این بیمارستان توسط بخش خصوصی اداره می شود و در قبال درمان از بازنشستگان پول دریافت می شود در حالیکه نباید این گونه باشد.
انتظار داریم استراحتگاههایی در اختیار بازنشستگان قرار گیرد تا آنها بتوانند به همراه خانواده شان به نوبت از این امکانات استفاده کنند چون یک فرد بازنشسته هزینه کافی برای تامین مایحتاج زندگی خود ندارد چه رسد به اینکه بخواهد هزینه های سفر را خود پرداخت کند.


