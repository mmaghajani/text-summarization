پرویز احمدی پنجکی در همایش بازنشستگان و کارگران استان تهران که امروز سه شنبه در سالن همایشهای وزارت تعاون، کار و رفاه اجتماعی برگزار شد،با اشاره به اینکه عیدی بازنشستگان باید دو ماه حقوق آنان محاسبه شود، گفت: براساس قانون و نرخ تورم، حقوق بازنشستگان تامین اجتماعی باید در سال آینده 30 درصد افزایش یاید.اغلب بازنشستگان زیر خط فقر هستند.
40 درصد سهام بانک رفاه باید به بازنشستگان واگذار شود.
احمدی پنجکی از خدمات دهی بیمه دی انتقاد کرد و گفت: نسبت به ارائه خدمات فعلی بیمه دی در مورد بیمه تکمیلی بازنشستگان و کارگران گله مند هستیم و اگر این روند ادامه پیدا کند طرح دعوی می کنیم.
ريیس انجمن بازنشستگان جامعه اسلامی کارگران افزود: بیمارستان میلاد دولتی و مربوط به تامین اجتماعی و بازنشستگان است و در قبال درمان از بازنشستگان پول دریافت می شود در حالیکه نباید این گونه باشد.
به گفته احمدی، سازمان تامین اجتماعی نباید به صندوق تبدیل شود و انتظار داریم ساختار و اساسنامه فعلی سازمان تغییر و به حالت قبل بازگردد.