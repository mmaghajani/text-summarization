دانشمندان به دنبال استفاده از سلولهاي بنيادي در توليد فوليكولهاي موي رنگينه‌دار بر روي موشهاي كچل هستند.اين آزمايش بر روي موشها موفقيت‌آميز بوده، اما محققان اميدوارند بتوانند اين شيوه را طي سه سال آينده بر روي انسان نيز آزمايش كرده و در دهه آينده اين درمان بطور گسترده در دسترس عموم قرار بگيرد.متخصصان انگليسي با تقدير از محققان ژاپني، كار آنها را چاره مشكلي خوانده‌اند كه دانشمندان را براي دهه‌هاي متوالي گيج كرده بود.
در آينده مي‌توان به استخراج سلولهاي بنيادي از يك نمونه پوست از سر انسان پرداخته و از آن براي پرورش فوليكولهاي سالم مو استفاده كرد.
همچنين مي‌توان درماني را براي آن دسته از افرادي بوجود آورد كه موهايشان خاكستري شده است.اين در حاليست كه اين جوانسازي مجدد از هزينه كمي برخوردار نبوده و با وجود درمان سلولهاي بنيادي احتمالا هزاران دلار هزينه در بر داشته باشد.


