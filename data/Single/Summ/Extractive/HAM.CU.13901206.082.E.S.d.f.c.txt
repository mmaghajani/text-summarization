بیست و چهارمین جلسه کمیسیون آموزش عمومی قرآن با حضور حسین هژبری معاون پرورشی و فرهنگی وزیر آموزش و پرورش، محمد بنیادی، مشاور وزیر آموزش و پرورش در امور قرآنی و مدیرکل قرآن، نماز و عترت وزارت آموزش و پرورش و مدیران و نمایندگان مؤسسات و دستگاه‌های مختلف فرهنگی و قرآنی کشور در ساختمان علاقه‌مندان وزارت آموزش و پرورش برگزار شد.

شامل دو بخش بود که در بخش نخست این نشست، برخی از مدیران و نمایندگان حاضر به ارائه اخبار قرآنی خود در راستای آموزش عمومی قرآن برای مخاطبان خود پرداختند و در بخش دوم این نشست نیز اهداف آموزش عمومی قرآن که از سوی کمیته برنامه‌ریزی کمیسیون آموزش عمومی قرآن کشور تدوین شده بود به بحث و بررسی گذاشته شد.

 طی هفته گذشته برای نخستین بار، دوره آموزشی مدیران گروه‌های قرآن، نماز و عترت را برگزار کردیم که در این نشست 4 روزه نزدیک به 100 نفر از مدیران و کارشناسان قرآن، نماز و عترت وزارت آموزش و پرورش حضور داشتند.

معاون قرآن اداره‌کل قرآن، نماز و عترت وزارت آموزش و پرورش در ادامه به جذب 5 هزار مدرس و مربی حافظ و قاری قرآن در 32 استان کشور اشاره کرد و ادامه داد: بنا به گزارش‌هایی که از استان‌ها دریافت شده تاکنون جذب مربیان قرآن در بسیاری از استان‌ها انجام شده و و در سایر استان‌ها نیز با برگزاری 3 مرحله آزمون ادامه دارد.
