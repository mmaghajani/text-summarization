دانشمندان دانشگاه ایالتی نیویورك در بوفالو نرم‌افزاری را طراحی كرده‌اند كه از طریق چشم افراد می‌تواند دروغگو را شناسایی كند. آنها امیدوارند این نرم‌افزار بتواند بزودی به عنوان ابزاری توانمند به كمك كارآگاهان پليس بیاید.
این نرم‌افزار به كامپیوتر این توانایی را می‌دهد كه با تعقيب حركات چشم انسان و آناليز آنها تشخیص دهد كه آیا فرد در مكالمات خود دروغ می‌گوید یا نه.
یك تحقیق روان‌شناسی به مطالعه رفتاری میان 132 فردی كه در این مطالعات شركت كرده بودند، پرداخت. بر این اساس، 40 مكالمه ضبط‌شده مورد بررسی قرار گرفت و از افراد خواسته شد تا گزینه‌ای را در مورد سرقت‌كردن یا نكردن یك فقره چك انتخاب كنند.
در حالی كه بیشتر كسانی كه دروغ می‌گفتند، شناسایی شدند، تعداد كمی ‌از دروغگوهای ماهری توانستند عكس‌العمل‌های فیزیولوژیكی خود از جمله حركات چشم را كنترل ‌كرده و از دست كامپيوتر باهوش بگريزند.
این تحقیقات نشان داد، زمانی كه انسان دروغ می‌گوید همچنين سیگنال‌های مغزي مختلفی ارسال می‌كند كه اگر كامپيوتر به حسگرهاي مناسبي تجهيز شود مي‌تواند آنها را دريافت كند. 
