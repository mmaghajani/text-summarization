بر اساس قرائن و واقعیت‌های بیرونی، برنامه‌ چندان جامع و بلندمدتی برای مهار گرانی و مبارزه با گرانفروشی‌های کاذب وجود ندارد.
مروری اجمالی بر عملکرد نهادهای مسؤول به‌ویژه در زمینه گرانی‌های اخیر نشان می‌دهد که برخی از آن‌ها نتوانسته‌- و یا نخواسته- اند، متناسب با شأن ملت بزرگ ایران به وظیفه خویش این باره عمل کنند و از همین روست که شاهد وضعیتی نابسامان در بازار کالا و خدمات مورد نیاز قشرهای گوناگون جامعه هستیم
مردم کشورمان به خوبی می‌دانند که برخی افزایش قیمت‌ها گریزناپذیر و حاصل وضعیت جهانی است؛ اما بی‌گمان بخش قابل توجهی از گرانی‌ها و گرانفروشی‌های اخیر پیامد رفتار کسانی است که به جای پرداختن به مسائل اصلی جامعه، به دعواهای باندی و جناحی دل خوش کرده و از دغدغه‌های مردم فاصله گرفته‌اند. 
