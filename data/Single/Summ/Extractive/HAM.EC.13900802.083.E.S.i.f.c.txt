با وجود اینکه پیش‌بینی می‌شد گزارش کمیسیون اصل 90 مجلس بسیاری از زوایای پنهان اختلاس اخیر را برای مردم روشن کند اما با نزدیک شدن به زمان پرده‌برداری از این گزارش، اظهارات اعضای کمیسیون حاکی از ارائه یک گزارش کلی و توصیفی بدون اشاره به اسامی متخلفین و حذف اسامی است. 
محمد موحد گفت:رونوشتی از گزارش مجلس در اختیار قوه قضاییه قرار خواهد گرفت، 
 این گزارش پس از قرائت در صحن علنی به‌منظور پیگیری‌های بیشتر و اقدامات احتمالی مجلس در این ارتباط توسط سایر نمایندگان بررسی می‌شود. یکی از مباحث جلسه روز گذشته این کمیسیون در مورد اعلام اسامی خاطیان بود و جمع‌بندی هم این بود که چون این کار وظیفه قوه قضاییه است، باید توسط همین نهاد انجام شود
و قرار شد که فعلا اسمی مطرح نشود.این نوع تخلفات عوامل مختلف و متعددی دارد و یکی از این عوامل، فردی است که بدون دارا بودن صلاحیت‌های لازم در جایگاهی قرار گرفته است. 
منظور بنده رئیس شعبه‌ای است که منجر به این تخلفات شده است. رئیس شعبه تمامی این مشکلات را به‌وجود آورد.همچنین زمانی که نظارت‌های کافی و همه‌جانبه ‌وجود نداشته باشد، بدیهی است که چنین تخلفاتی رخ خواهد داد. منظور، نظارت به معنی عام است و همه کسانی که در این قضیه دخیل هستند باید نظارت خود را به روز کنند.کمیسیون هم تقریبا به نظارت اشاره کرده است ولی اسامی مقصران را اعلام نمی‌کند.