"راشد الراشد" از رهبران جریان عمل اسلامی بحرین در گفت‌وگو با فارس با اشاره به آغاز مسابقات فرمول یک که انقلابیون آن را فرمول خون نامگذاری کرده‌اند، گفت: این مسابقات در حالی با اصرار حاکمان بحرینی برگزار می‌شود که کشور در یک بحران نفس گیری به سر می‌برد و طی هفته گذشته رژیم منامه دست به بازداشت گسترده انقلابیون زده است.
الراشد با اشاره به تظاهرات صدها هزار نفری انقلابیون بحرینی در اولین روز برگزاری مسابقات فرمول خون ، گفت: تظاهرات گسترده مردم همه برنامه‌های رژیم را نقش بر آب کرد و این مسابقات از یک برنامه تبلیغاتی برای تلطیف چهره منامه به یک رسانه و تریبونی برای مخابره شدن عمق بحران بحرین تبدیل شده است.

