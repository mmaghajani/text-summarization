به گزارش روز يكشنبه جام جم آنلاين به نقل از سايت طلا، شنبه گذشته اونس جهانی طلا با کاهش رشد اقتصادی چین وافزایش بهای دلار،کاهش و با بهای 1659 دلار به کار خود پایان داد.مذاکرات1+5 در استانبول و خوشبینی به نتایج آتی آن و کاهش چشمگیر ارزش دلار در روز یکشنبه،بازار داخل را مجبور به سقوط 16 هزار تومانی هر مثقال و 3700 تومانی هر گرم طلای 18 عیار کرد.
بر پایه این گزارش،در روز پنج شنبه با رشد تقاضا برای دلار آمریکا به دنبال افزایش نگرانی سرمایه داران نسبت به رشد بحران بدهی در اروپا و اختلال در سیستم های بانکی این منطقه،بهای طلا تحت فشار قرار گرفت. 
با وجود افت بهای طلا طی چند هفته گذشته،کارشناسان و تحلیل گران بازار سرمایه همچنان کاهش بهای طلا را موقتی می دانند و رشد بهای این فلز زرد گرانبها را برای طولانی مدت انتظار دارند.


