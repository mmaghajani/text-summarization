سرهنگ جمال بذرافشان جانشین رئیس پلیس راهور تهران از تشدید طرح برخورد با موتور سیکلت سواران متخلف خبر داد وگفت: با توجه به اهمیت استفاده از کلاه ایمنی و نقش آن در کاهش خطرات ناشی از تصادفات باید استفاده از کلاه ایمنی را برای موتور سواران به یک عادت تبدیل کرد این امر موجب انضباط بخشی در رفت و آمد این وسیله نقلیه می شود. با اجرای این طرح روزانه 800 موتور سیکلت در تهران توقیف می شود و راکبان آن ها پس از حضور در کلاس های آموزشی و با همراه داشتن مدارک لازم می توانند موتور خود را تحویل بگیرند.پلیس به دنبال حفظ جان موتور سواران است و به همین منظور به استفاده از وسایل ایمنی تاکید دارد.